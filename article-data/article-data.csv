,text,label
0,"On olemassa helvettejä, alempia helvettejä – ja sitten on Englannin hovi.Kuvittele omalle kohdallesi: sinut tungetaan suljettuun tilaan, jossa sinulle syydetään luksusta, ylellisiä matkoja, rajattomasti erilaisia hattuja ja enemmän rahaa kuin Donald Trumpilla on  tyttöystäviä, ja ainoa velvollisuutesi on vilkuttaa köyhille. Samalla vähä-älyiset paparazzit seuraavat sinua kaikkialle, armeija kaarinasuonperiä analysoi rahvaalle, mitä olet milläkin kädenasennolla tarkoittanut ja kuvasi leviävät ympäri planeettaa kaiken maailman kurkistelijoiden kuvaruuduille.Media tienaa sinulla miljoonia ja maksaa tasapainottomille alkoholistisukulaisillesi valtavia summia, jotta nämä paljastavat sinusta törkyä. Valtasi rajoittuu kissanristiäisissä esiintymiseen, eikä nykyaikana saa vaivanpalkaksi enää edes teloittaa ketään.Meghan Markle rakastui väärään mieheen – kuningasperheen mustaan lampaaseen, prinssi Harryyn. Lehtien kuvissa Harry on hoiperrellut vähemmän majesteetillisesti ulos yökerhoista, häröillyt kruununkalleudet paljaina hotellihuoneessa, pukeutunut natsiunivormuun “siirtomaaisäntien ja alkuasukkaiden” naamiaisissa – videolla hän kutsui erästä upseerikokelasta “meidän pikku pakikaveriksemme”.Silti Harry on onnistunut säilyttämään suosionsa kansan silmissä, koska “pojat nyt on poikia” ja olihan hänellä traumaattinen äitisuhde.Kun näyttelijänä työskennellyt Meghan astui kuvioon, brittimedia lähti hysteerisen hyeenan lailla hänen peräänsä. Jo muutama päivä suhteen julkitulon jälkeen media oli leimannut Meghanin onnenonkijaksi, jonka “kiihkeitä seksikohtauksia” Pukumiehistä kuulemma näytettiin pornosivustoilla. Naisen perhettä ja ystäviä häirittiin, valokuvaajat tungeksivat hänen äitinsä oven edessä ja yrittivät tunkeutua luvattomasti hänen asuntoonsa. Lehdet tarjosivat Meghanin ex-kumppaneille valtavia rahasummia paljastuksista ja julkaisivat hänen yksityisen kirjeensä isälleen.Hetkessä Markleen kohdistui sosiaalisessa mediassa solvausten ja häirinnän tulva – osin myös sen takia, että hänen äitinsä on afroamerikkalainen. Lopulta hovi julkaisi tiedotteen, jossa pyysi mediaa kunnioittamaan perheen yksityisyyttä.Ja mitä teki brittimedia? Jatkoi entiseen tahtiin.Lehdet kertoivat meille, kuinka Meghan ei osaa pitää haarukkaa ja veistä oikealla tavalla, kuinka hän käyttää kynsilakkaa protokollan vastaisesti, pitää hiuksiaan väärällä tavalla ja pukeutuu ihan vääränlaisiin vaatteisiin. Kuinka hän pitelee vauvamahaansa oudolla tavalla!Meghan on pyrkyri, ylimielinen, hän ohjailee Harrya ja rikkoo tämän välit muuhun perheeseen, tuhoaa kaiken, mihin koskee. Yksinkertaisesti: Meghan ei ole tervetullut kuningasperheeseen.Äärimmäistä etikettikuria vaativat britit ovat muuten koko maapallolla tunnettuja kännisekoiluistaan, maailman huonoimmasta ruoasta ja siitä, että eivät osaa ajaa edes oikealla puolella tietä.Kun Harry ja Meghan kertoivat viime viikolla irtautuvansa hovin sisäpiiristä ja pyrkivänsä taloudelliseen itsenäisyyteen, saarivaltakunta meni pahemmin sekaisin kuin Boris Johnsonin tukka hirmumyrskyssä. Kuningatar kutsui kokoon kriisipalaverin, sillä onhan kahden ihmisen halu elää naurettavan pelleilyn ulkopuolella Afrikan nälänhätään rinnastettava katastofi.Kuningatar kutsui kokoon kriisipalaverin, sillä onhan kahden ihmisen halu elää naurettavan pelleilyn ulkopuolella Afrikan nälänhätään rinnastettava katastofi.Ja ketä syytetään nyt koko monarkian kriisistä? Arvasit oikein.Moni kuninkaallinen tarkkailija arvelee, että brittilehdistö ja kansa inhoavat Meghania puhtaasti yhdestä syystä: hänen ihonvärinsä takia. Hän ei sovi vitivalkoiseen kuningasperheidylliin.Toisaalta Markle on myös itsenäinen ja itsepäinen nainen, joka ei ole alistunut hovin naurettaviin etikettisääntöihin eikä perinteiseen naisrooliin vaan haluaa myös elää omaa elämäänsä. Ja britit suhtautuvat kuninkaallisiinsa kuin Tami Tamminen maineeseensa, äärimmäisen vakavasti. Jos et pokkuroi ja alistu yhteisen farssin säännöille, olet pahempi kuin brexit-äänestyksen tulos liberaalin toimittajan silmissä.Meghan edustaa naistyyppiä, joka on monelle täysin sietämätön: kaunis, menestyvä, varakas, itsenäinen, tekee mitä haluaa eikä suostu perinteiseen naismuottiin.Meghan edustaa naistyyppiä, joka on monelle täysin sietämätön: kaunis, menestyvä, varakas, itsenäinen, tekee mitä haluaa eikä suostu perinteiseen naismuottiin.Hän tekee humanitaarista työtä, pokaa valtakunnan halutuimman poikamiehen ja elää keskellä yltäkylläisyyttä. Sussexin herttuatar herättää meissä eksistentiaalista kateutta.Kansa rakastaa monarkkeja, koska he tuovat keskiluokkaisen lähiöarjen väljähtyneeseen tyhjyyteen rahtusen glamouria. Kuninkaalliset ovat kullalla koristeltu viemäri, jonne tuskaiset tavikset voivat ulkoistaa omat kaunansa ja patoutumansa turvallisessa ympäristössä, ilman että esimies tai kaupantäti pahastuu.Mutta kuningaskunta on järkyttävä jäänne, elävä ulkomuseo, joka olisi pitänyt lakkauttaa jo kauan ennen Henrik VIII:n aikaa.Prinsessatarinat vetoavat monen romantiikannälkään, mutta kannattaisi muistaa, että naispuolisille aristokraateille on käytännössä kautta historian varattu orjan rooli. Prinsessat ovat olleet prinsseilleen kohtuja; heidän tehtävänsä on ollut antautua miehelleen kyselemättä missä ja milloin tahansa ja synnyttää pieniä, sisäsiittoisia prinssejä.Sanna Ukkolan mielestä hyvä esikuva toimii täsmälleen kuten Meghan ja vähät välittää laiskojen mielten kritiikistä. AOPNyt Meghania yritetään työntää modernin naisen antiteesin asemaan, häkkilinnuksi, joka ei itse päätä, miltä hän näyttää, mitä hän sanoo, kuinka hän jalkansa ristii. Ohjeet tulevat säännöistä, jotka on laadittu ennen ketunmetsästyksen kulta-aikoja. Meno on kuin vahakabinetissa: hymyile, edusta, pönötä, vaikene.Asetelma olisi naurettava ellei se olisi niin traaginen. Prinsessa Diana jahdattiin hengiltä, ja nyt näyttää, että brittimedia ei ole oppinut yhtikäs mitään.Prinsessa Diana jahdattiin hengiltä, ja nyt näyttää, että brittimedia ei ole oppinut yhtikäs mitään.Meghanin etikettivirheiden moittijat voisivat pohtia, millaista naiskuvaa he haluavat edistää. Meghan on yksi maapallon seuratuimmista naisista ja roolimalli miljoonille pikkutytöille. Modernin nykynaisen tehtävä ei ole toimia posliininukkena, joka nyökkää kun käsketään, synnyttää kun käsketään ja värjää kyntensä kuten kuningatar haluaa. Hyvä esikuva toimii täsmälleen kuten Meghan ja vähät välittää laiskojen mielten kritiikistä.Joten jättäkää se Meghan jo rauhaan, aikuiset ihmiset. Hän ei ole teidän marionettinne.Toimittaja ja juontaja Sanna Ukkolan kolumni julkaistaan Iltalehden verkossa joka torstai. Inka Soveri",0
1,"Suomi saa ensi vuonna taas tukun uusia televisioformaatteja. Suosituin niistä on Vieraat vieraissa. Siinä julkkikset, joiden luona Maria Veitola on ollut yökylässä tai päinvastoin vierailevat toistensa luona.Mitä tapahtuu kun Musta Barbaari ja Laura Huhtasaari kohtaavat toisensa yön yli? Kumoavatko Vappu Pimiä ja Ville Valo toisensa?Kansainvälisistä ponnisteluista huolimatta ilmastonmuutos etenee jälleen. Vedenpaisumusten, helletin, käristekupolin, lumi-infernon ynnä muiden jälkeen maatamme uhkaavat vuonna 2023 ainakin ääriräntä, tuhotihku, maailmanlopunliukkaus ja ilmestyskirjailmasto.Sanna Marinin ylenpalttinen palvonta suomalaismediassa saa jopa Kim Jong-unin punastumaan.Ylen Pasilan torni korvataan 273-metrisellä Sanna Marinin näköispatsaalla, jota kansalaiset käyvät kumartamassa, haukkumassa, ilmiantamassa, paheksumassa ja kyttäämässä joka aamu. Kaikki mediat lähettävät siitä suoraa lähetystä non-stoppina.Sähkö loppuu tammi–helmikuussa Suomessa muutamia kertoja ja koko maa pimenee useiksi tunneiksi. Pian havaitaan, että katkoksista oli suurta hyötyä, sillä 16 prosenttia kansalaisista pääsee irti television katselusta ja peräti 31 prosenttia alle 16-vuotiaista lopettaa somettamisen. Syntyvyys nousee moninkertaiseksi ja lapset nimetään Anteiksi synnytystalkoita ehdottaneen Antti Rinteen mukaan.EU:n komissio ryttyilee Elon Muskille, joten Musk ostaa EU:n. Hän erottaa lähes kaikki EU-maat liian wokeina ja rekrytoi tilalle Ukrainan, Venezuelan ja joukon Venäjän pohjoisia maakuntia.Lokakuussa sattuvan auringonpimennyksen jälkeen Elon Musk ostaa edullisesti Auringon, jonne hän alkaa suunnitella turistimatkoja, tietysti öiseen aikaan, jolloin kohteessa ei ole liian kuuma.Samalla Musk ilmoittaa ylpeänä tulevansa isäksi noin kuudettatoista tai yhdeksättätoista kertaa. Twitterissä tapaamansa äidin nimeä hän ei muista, mutta kaksosten nimeksi suunnitellaan X Æ A-XIII Musk ja X Æ A-XIV Musk.Suomi luopuu terveyskeskuksista ja varhaiskasvatuksesta, sillä kaikki rahat menevät Ylen budjettiin. Lääkärikäynnit korvataan kiinalaisella tai chi -aamuvoimistelulla Krista Kiurun mukaan nimetyssä puistossa.Ylen budjetista leikataan kaksitoista euroa, jolloin natsit pääsevät valtaan, ja Pikku Kakkosen Ransu-koira masentuu, alkoholisoituu ja siirtyy lähikapakkaan muistelemaan Tapio Suomisen kanssa Ylen parhaita vuosikymmeniä.Ylen leikkausten yhteydessä irtisanotusta varastotilasta löytyy Elävään arkistoon jo vuosia sitten siirrettyjä piirrettyjä, joiden arvioidaan loukkaavan piirroshahmojen ihmisoikeuksia.Pirkka-Pekka Petelius pyytää varmuuden vuoksi anteeksi.Diktaattori Vladimir Putin julkaisee suuren suunnitelmansa: hän aikoo tuhota Washingtonin ja sen jälkeen tunti tunnilta jonkin toisen suurkaupungin kuuhun viedyllä jättimäisellä laserilla.Kansakunta ja kuun asukkaat kauhistuvat rujoa suunnitelmaa, ja huippupoliitikot ottavat tiukasti kantaa katastrofaaliseen tilanteeseen.“Ohhoh, voi pihkutarallaa”, jyrähtää Petteri Orpo Twitterissä.“Rajat kiinni ja avaruus kiinni”, kiljuu Riikka Purra vihermehunsa takaa.Vihreiden puheenjohtaja Maria Ohisalo ei kommentoi aihetta vaan tviittaa kodittomista saimaannorpista muina ohisaloina.Sanna Marin ilmaisee paheksuntansa ja ottaa selfien boho-filtterillä, joka ei varsinaisesti muokkaa kasvonpiirteitä.Keskusta ilmoittaa jättäytyvänsä pois gallup-tutkimuksista. Paavo Väyrysen neuvot alkavat vihdoin kuulostaa viisailta ja Väyrynen nostetaan puolueen johtoon.Ano Turtiainen kiilaa omalla puolueellaan keskustan ohitse.Vasemmisto onnistuu viimeisillä voimillaan saamaan läpi hallituksestapoistumisveron.Eduskuntavaalien jälkeen uuteen kansanvallan kehtoon hyökyy suuri joukko huonoja tyyppejä, joista buumerit eivät ole koskaan kuulleet sanaakaan. Moni hyvä tyyppi jää valitsematta.Instan, Jodelin ja Ylilaudan uumenista rynnäköivät uudet kansanedustajat edustavat eksoottisia ajatusmaailmoja.Sometähtien vyörytykseen pystyy vastamaan ainoastaan Paavo Väyrysestä, Juha Miedosta ja Mikko Kärnästä kloonattu poliitikko-tekoäly. Tuloksena syntyy ruokottomia tviittaava ja voittoa tavoitteleva ihmehiihtäjä.Taloustilanne on niin tiukka, että ainoa hallitukseen haluava on Paavo Väyrynen. Hän nousee ministeriksi kaikkiin mahdollisiin ministeritehtäviin.Hasis laillistetaan, ja Kesärannan sauna muutetaan käyttöhuoneeksi. Huumepoliisit uudelleenkoulutetaan huumekauppiaiksi. Alkon rinnalle nousee Huumo.Tissikuvien peukuttaminen muuttuu laittomaksi, ja Pornhubin käytöstä määrätään vankeusrangaistus sekä julkinen ruoskinta Kauppatorilla.Nato-jäsenyys ratifioidaan elokuussa, vuodesta ei tosin ole vielä täyttä selvyyttä.Koulut luopuvat biologiasta, matematiikasta ja historiasta, koska kukaan ei osaa enää lukea. Tilalle nousevat Näin sinustakin tulee influensseri- ja Onlyfans-kurssit, joista tehdään tosi-tv-formaatti. Sen juontajana toimii papin saarnatuolissa bikineissä twerkkaava pastori Kari Kanala.Veropäivien tilastoissa aletaan huomioida myös tyttöystävien edustuskulut, joten kaikki Sofia Belórfin poikaystävät putoavat asteikossa rankasti.Maalitus kriminalisoidaan; poliitikkoja vuosikausia piinanneet toimittajat vangitaan ja pakotetaan katsomaan nonstoppina videolta Ano Turtiaisen täysistuntopuheita.",0
2,"Kokenut parantaja, meedio ja kanavoija Pirkko kertoo tekevänsä yhteistyötä kahden maailmankaikkeuden keskuksessa oleilevan parantajan kanssa. Toinen heistä on lääkäri, toinen kirurgi; he ovat ottaneet Pirkon kanavakseen maapallolla. Pirkko katsoo kameraan ja vetoaa kuulijaan: “Soita minulle. Voit saada paremman elämän, kauniimman, rakkaudellisemman ja voimallisemman. Autan sinua rakkaudella. Alanumero 448.”Chakrojen puhdistusta ja energiahoitoja tekevä selvänäkijä tulkitsee kortteja ja kertoo soittajalle, että hänen elämäänsä tulee koppava ja määräilevä mies, joka on julma ja johon ei kannata langeta. Toiselle naiselle hän kertoo, että tämä ei ole tyytyväinen parisuhteessaan, mutta onneksi hän saa kohta koiran. Kuntoutuksessa oleva nainen itkee puhelimen päässä, selvänäkijä väittää, että paraneminen on erittäin hyvässä mallissa. Sen hän näkee ilmeisesti korteista.Puhelu kestää pitkään, välillä selvänäkijä horisee omasta koirastaan.Hintaa näille sessioille tulee 3,58 euroa minuutissa eli 214,8 euroa tunnissa – plus paikallisverkkomaksu.Kuin huumekauppias, joka tarjoaa ensimmäisen piikin ilmaiseksi, myös Astral-TV lupaa ensimmäiset kolme minuuttia maksutta uusille asiakkaille.Soittaja voi soittaa joko “tausta-asiantuntijoille”, joita lähetyksessä on neljätoista, tai suoraan lähetykseen.Mummojen rahastukseen erikoistunut Astral-tv on tuntien mittainen huuhaa-ohjelma, jossa Tarot-tulkitsijat ja ennustajat puhuvat soittajille kalliilla hinnalla hölynpölyä. Kyseessä on puhtaasti hädänalaisten ihmisten hyväksikäyttöön perustuva formaatti.Soittajat ovat pääasiassa iäkkäitä naisia, jotka etsivät epätoivoisesti lohdutusta ja rohkaisua meedioilta. Moni yksinäinen, masentunut vanhus varmasti aidosti uskoo heille satuileviin selvänäkijöihin, mutta ainoa konkreettinen asia, joka puheluista seuraa, on pahimmillaan tähtitieteelliseksi nouseva puhelinlasku.Samaan aikaan, kun media puhuu totuuden jälkeisestä ajasta ja vannoo taistelevansa luotettavan journalismin puolesta, kanavilta tulee tuntikausia huijaamiseen ja  humpuukiin erikoistuneita ohjelmia.MTV3:n ja Subin yössä alun perin esitetty ennustajaohjelma on ollut vuodesta 2016 alkaen Nelosen tv-kanavien öiden ohjelmistossa. Nelosen kanavat omistaa esimerkiksi Helsingin Sanomia julkaiseva Sanoma Media Finland.Tein juttua Astral-TV:stä muutama vuosi sitten. Soitin kolmelle ennustajalle, joilta kyselin aiemmin kadonneesta sinisestä mekostani ja Jaakko-veljeni avioliitosta. Yhden ennustajan mukaan avioliitto hajoaa vaimon pettämiseen, toisen mukaan taas suhde on vahvalla pohjalla. Ainoa ongelma on, että olen ainut lapsi.Ennustajat myös tiesivät, että mekkoni löytyy ja ei löydy, se on jäänyt laivaan ja joku on lainannut sitä. Niinpä niin.Surullisinta on, että soittajat ilmeisesti vilpittömästi uskovat näihin käärmeöljykauppiaisiin. Moni itkee puhelimessa, vuodattaa sydänsurujaan ja terveyshuoliaan. Erityisesti terveysasioihin puuttuminen on täydellisen vastuutonta ja moraalitonta.Journalisti-lehti teki tuoreimmassa numerossaan aiheesta juttua ja kysyi, miksi journalistin ohjeisiin sitoutuneet mediatalot julkaisevat juttuja ufohavainnoista horoskooppeihin.Esimerkiksi rajatietoon erikoistunut Ultra-lehti kirjoittaa aaveista, ufoista, spiritismistä, lukijoiden rajakokemuksista ja vaikkapa kristallikalloista tietoisuuden avaajina. Epätieteelliset ja vääriä väitteitä sisältävät jutut voivat olla jopa vaarallisia lukijalle, ja vähintäänkin johtavat heitä tietoisesti harhaan.Lehti on kuitenkin Julkisen sanan neuvoston säätelyn piirissä. Journalistin ohjeiden mukaan toimittajan velvollisuus on pyrkiä totuudenmukaiseen tiedonvälitykseen sekä sepitteen ja tosiasioiden erottamiseen toisistaan.Siitä huolimatta rajatiedosta ei kannella Julkisen sanan neuvostoon juuri lainkaan, JSN:n puheenjohtaja Eero Hyvönen kertoo Journalistin jutussa.Korona-aikana oikean terveystiedon ja humpuukin rajan erottaminen on tärkeämpää kuin pitkiin aikoihin. Netistä löytyy valtavasti väärää tietoa esimerkiksi rokotteista, sairaalat täyttyvät rokottamattomista ihmisistä, ja nyt olisi ensiarvoisen tärkeää saada ihmiset uskomaan tieteeseen ja faktaan.On jopa hieman absurdia, että media jauhaa vastuullisesta journalismista, disinformaatiosta ja valeuutisista, mutta julkaisee samaan aikaan horoskooppeja ja päästää ennustajat eetteriin huiputtamaan mummoja kalliilla hinnalla.Luotettavien tiedotusvälineiden tulisi kamppailla kaikin voimin vääriä väitteitä vastaan, ei levittää itse huuhaata ja potaskaa eetteriin.",0
3,"Mediapersoona Aleksi Valavuori joutui rajumyrskyn silmään, kun hän arvosteli transurheilijoiden kilpailemista naisten sarjassa. Valavuori käytti aiheesta tapansa mukaan räväkkää kieltä ja kutsui naisten sarjassa kilpailevaa transurheilijaa Laurel Hubbardia muun muassa “doupatuksi mieheksi”.Arvasin heti, että helvettihän siitä pääsisi irti – ja näin kävikin. Transkommenttiensa jälkeen Valavuori on trendannut Twitterissä taajaan ja hän on saanut tukuittain törkyviestejä.Tunnen Valavuoren ja soitin hänelle kohun alkamisen jälkeen. Olen samaa mieltä Valavuoren kanssa varsinaisesta asiasta eli transurheilijoista naistensarjassa ja kirjoitinkin siitä Iltalehteen, mutta sanoin, että kannattaa olla varovainen sanojen kanssa – transihmiset ovat marginaalissa oleva ryhmä ja transaktivistit hyvin tarkkoja termeistä, joita heistä käytetään.En usko, että Valavuori olisi millään tavalla homo- tai transfobinen – olen keskustellut hänen kanssaan näistä aiheista, mutta urheilumaailmassa elävänä, räväkkänä kommentaattorina hän ei osaa poliittisen korrektiuden vaatimia sanoja ja jos osaisi, tuskin piittaisi niistä pätkääkään.Valavuoren kommenttien jälkeen transaktivistit eivät tyytyneet pelkästään kritisoimaan Aleksia netissä. He alkoivat kampanjoida, jotta hänen yhteistyökumppaninsa vetäytyisivät pois yhteistyökuvioista.Aktivistit yrittivät siis tuhota Valavuoren elinkeinon. He alkoivat kirjoitella Valavuoren ohjelman sponsoreille viestejä, joissa Aleksia syytettiin muun muassa trans- ja homofobiasta, rasismista ja naisvihasta.“Nuo ovat sairaita termejä, joita minä en edusta. Jokainen joka minut tuntee, tietää, että olen rakastanut erilaisuutta”, Valavuori itse kertoo videolla, jonka hän kohun jälkeen julkaisi.Valavuori päätti julkaista jokaisen viestin, jonka aktivistit hänen yhteistyökumppaneilleen lähettivät.Lopulta yksi Aleksin ohjelman sponsoreista, retkeilijöiden vaatteisiin erikoistunut suomalainen verkkokauppa päätti vetäytyä yhteistyöstä.Valavuorelle tuli takkiin 30 000 euroa, kun pitkäaikainen yhteistyökumppani ilmoitti, ettei halua jatkaa.Toinen viime aikoina kohuun joutunut on Miisa Nuorgam, jonka elämästä kertova, Ylen julkaisema sarja herätti kuohuntaa somessa.Ihmetystä herätti ensin Ylen kustantama PR-paketti eri sosiaalisen median vaikuttajille. Paketin avulla yritetään markkinoida Nuorgamin sarjaa ja ihmetystä herätti se, että paketteja lähetteli veronmaksajien rahoilla toimiva Yle.Sen jälkeen somessa alkoi kiertää video, jossa itkevä, raskaana oleva Nuorgam tilitti parisuhdeongelmistaan kertomalla, ettei ole monogaaminen ihminen ja kaipaavansa “tinderöintiä”.Tämä myöhemmin Ylen vaatimuksesta poistettu klippi herätti kohun Ylen tehtävästä, rahoituksesta ja politisoitumisesta.Nuorgam tunnetaan vahvana feministinä ja hän on profiloitunut muun muassa syyttämällä tunnettuja suomalaiskoomikkoja ahdistelusta ja kertomalla kohtaavansa lähes joka päivä seksismiä ja naisvihaa.Moni vaati julkisten varojen haaskaamisen lopettamista ja Ylen rahoituksen leikkaamista.“Keskusteluhan on sillä levelillä, että Yle pitää lakkauttaa tämän mun dokkarin takia. Tämä on näiden persujen ja kokkareiden kantava teema, eli tämä ei kiinnosta heitä, joten tätä ei saisi olla olemassa”, Nuorgam itse kertoi Instagram-videollaan.Keskustelu Ylen budjetista ja politisoitumisesta on erittäin tervetullutta, mutta yksittäiset ohjelmat eivät ole kovin kestävä argumentti Ylen puolesta eivätkä sitä vastaan.Kritiikki Nuorgamia kohtaan tuli oikealta, Valavuorta kohtaan taas vasemmalta. Molemmat keskustelut olivat läpeensä politisoituneita ja niiden tarkoitus oli, niin, vaientaa henkilö, joka on arvomaailmaltaan toiselta laidalta.Mutta kuinkas sitten kävikään?Aleksi Valavuoren Valavuori Live -ohjelman jaksokohtainen tavoittavuus on tuplaantunut kohun jälkeen.“Nyt noi vetää sen 40 000 livekatsojaa kolmatta viikkoa putkeen plus tallenteet päälle. Klipit ja muut päälle niin lähennellään jo sadantuhannen rajapyykkiä per jakso”, Valavuori kirjoittaa minulle, kun kysyn, miten kohu on vaikuttanut katsojalukuihin.“Kolmekymmentätuhatta meni, toisaalta vastaavan kampanjan ostaminen mainostoimistolta olis maksanut 300 000. Vihervasemmisto ja muut uikuttajat ovat olleet mulle oikein hyvä mainostoimisto tähän hetkeen, eikä mulla olisi edes varaa parempaan.”Valavuoren luvut ovat Suomen Twitchille täysin poikkeukselliset. Hän on noussut elokuun aikana ylivoimaisesti Suomen suosituimmaksi Twitch-striimaajaksi.Myös Miisa Nuorgamin dokumentti on ollut erittäin katsottu. Ensimmäisen päivän aikana jaksoja katsottiin Areenasta jo yli 150 000 kertaa, mikä on todella kova saavutus. Nyt ensimmäisellä jaksolla on jo yksinään yli 100 000 katsojakertaa.Moni haluaa vaientaa yhteiskunnasta äänet, jotka eivät sovi omaan arvomaailmaan. Ikävä kyllä – tai onneksi – kovaäänisellä vastustamisella on usein täysin päinvastainen vaikutus. Se kasvattaa ja nostaa sitä, jota yritetään tukahduttaa. Täysin hämmentävää, että tätä ei moni tunnu tajuavan.Näin yhteiskuntaa polarisoidaan. Uudet somemyrskyn kestävät julkkikset marssivat areenoille ja ottavat tilan haltuun. Lähivuosina myrskyt ja kohut tuskin laantuvat.",0
4,"Oikeastaan mikään ei saa minua tällä hetkellä niin vihaiseksi kuin “periaatteellisista syistä” itsensä rokottamatta jättänyt ihminen. Siellä se vetää menemään Twitterissä ja linkkailee somen täyteen huru-ukkojen höpölausuntoja koronarokotteiden haitoista, vaarantaa disinformaatiollaan ihmishenkiä, uhkailee Uppo Nallea, täyttää tehohoitopaikat ja vie leikkausajan mummon nenän edestä.Vastuutonta, surkeaa ja säälittävää.Kaverini hyvä ystävä kuoli syyskuussa koronaan. Hän oli terve, nelikymppinen nainen, joka ei kuulunut riskiryhmään. Hän epäili rokotteen turvallisuutta liikaa ottaakseen sen. Päätös maksoi hänen henkensä.Ehkä päätös oli hänen omansa, ehkä hän oli lukenut rokotehörhöjen pelottelutwiittejä ja säikähtänyt niistä.Koronadenialismissa ja rokotekritiikissä natsi kohtaa joogin; äärioikeistolainen salaliittoteoreetikko ja Maria Nordinia fanittava hippityttö löytävät toisensa. Osa näistä ihmisistä on ajautunut yhteiskunnan ulkopuolelle, he ovat jo valmiiksi marginaalissa, kiistävät lääketieteen, eivät luota viranomaisiin. Joillain on vahva salaliittoteoreettinen tausta, he uskovat, että meitä hallitsevat hullut ja pahat – tai kenties liskoihmiset.Osa on ihan tavallisia ihmisiä, jotka eivät osaa tilastomatematiikkaa.Ehkä vastenmielisimpiä ovat he, jotka ovat löytäneet markkinan itselleen rokotekritiikistä; sen avulla he saavat katsojia surkeille Tokentube-videoilleen. He haluavat näkyvyyttä, ja koronadenialismilla sekä rokotekritiikillä sitä saa – muiden hengen kustannuksella. Nämä hyypiöt selostavat sekavia lampaista, naamavaipoista, k-piikeistä ja vapaudesta seuraajilleen ja naureskelevat yhteiskunnalle, joka yrittää suojella kansalaisiaan. Jos koronaa ei olisi, nämä ihmiset vastustaisivat jotain muuta.Moni sanoo, että rokotekriitikkoja ei saisi syyllistää, ja totta onkin, että se ei auta. Ihmiset harvoin muuttavat käytöstään syyllistämällä. Mutta eivät he muuta käytöstään myöskään tietoa jakamalla, ja jokainen vääriä väitteitä someen postaava ihminen ja rokotteen “periaatteellisista syistä” ottamatta jättävä ihminen riskeeraa muiden hengen.Siinä mielessä rokottaminen ei ole enää yksityisasia, ja rokote-epäröinti onkin yksi maailman merkittävimmistä terveysuhista.Omikron-variantin yleistyessä ympäri Eurooppaa aletaan jälleen puhua pakkorokottamisesta. Esimerkiksi Maailman terveysjärjestö WHO kannustaa valtioita keskustelemaan pakkorokottamisen mahdollisuudesta. Euroopan komission puheenjohtaja Ursula von der Leyen totesi eilen, että EU:n on aika harkita koronarokotusten muuttamista pakollisiksi.Itävalta on ilmoittanut, että koronarokotteesta tulee pakollinen ensi vuonna. Saksan tuleva liittokansleri Olaf Scholz on sanonut kannattavansa pakkorokotuksia. Myös Ranskan presidentti Macron on väläyttänyt pakkorokotusten mahdollisuutta.Suomessa kansanedustaja Mikko Kärnä (kesk) on esittänyt pakkorokotusten harkitsemista, ja sosiaali- ja terveysministeriö selvittää parhaillaan rokotevelvollisuutta useille eri ryhmille myös sote-alan ulkopuolelta. STM ei ole kuitenkaan suostunut tarkentamaan, mistä ryhmistä on kyse, mikä on aivan käsittämätöntä.Vaikka rokotekriitikot raivostuttavat suuresti ja ovat pitkälti vastuussa Suomen surkeasta tolasta, me emme ole siinä tilanteessa, että valtion pitäisi alkaa pakkorokottaa ihmisiä. Sivistynyt länsimaa ei pakota kansalaisiaan pistämään vieraita aineita kehoonsa.Jokaisella suomalaisella pitää olla itsemääräämisoikeus – oikeus omaan kehoonsa ja koskemattomuuteen. Se on yksilönvapauksien lähtökohta, vapaus valita mitä kroppaansa pistää.Ylipäänsä koronapassin laajentaminen työpaikolle sote-alaa lukuun ottamatta on hyvin kyseenalaista. Ihmisillä täytyy olla oikeus tehdä työtä ja samalla tehdä omat terveyspäätöksensä.Muutenkin keskustelu rokottamattomista on ajautunut kummallisille raiteille. Viimeksi lääkintöneuvos esitti Hesarissa, että rokotuksesta kieltäytymisen periaatteellisten syiden takia pitäisi johtaa osittaiseen tai jopa täydelliseen korvausvastuuseen sairauden hoidossa.Aikamoista puhetta. Jätämmekö köyhät siis hoitamatta? Näinkö sivistynyt oikeusvaltio toimii?Suomessa on itse asiassa kansainvälisesti katsottuna korkea rokotekattavuus. Vaikka koronavastustajat ovat äänekkäitä, kyseessä on lopulta hyvin pieni ryhmä. Kansainvälisten tutkimusten perusteella suoranaisesti rokotevastaisia on vain 1–2 prosenttia ihmisistä.Suomessa koronarokotteen aikoo ottaa 92 prosenttia ihmisistä, selvisi EK:n Taloustutkimuksella teettämästä kyselystä. Kansalaispulssissa vain neljä prosenttia ilmoitti, ettei aikonut ottaa rokotetta, toiset neljä prosenttia epäröi.Tämmöisen porukan takia Suomen ei pidä luopua perusoikeuksista.",0
5,"Mediakentän pohjanoteeraus nähtiin viime viikolla: aktivisti ja toimittaja Maryan Abdulkarim ilmoitti jättävänsä Ylen Jälkiviisaat -raadin, kun entinen ulkoministeri ja perussuomalaisten ex-puheenjohtaja Timo Soini pyydettiin mukaan.Kuusi vuotta Jälkiviisaissa puhunut Abdulkarim perusteli itsecancelointiaan sillä, että Soini on ollut mukana normalisoimassa “rasismia ja naisvihaa” ja kutsui tätä ystävänsä suulla pimeyden ruhtinaaksi.“Katsojalle se, että istun samassa tilassa Soinin kanssa, saattaisi antaa kuvan, että olen ok hänen toimintansa kanssa”, Abdulkarim perusteli kummallista päätöstään.Pelkät asiat eivät enää riitele, nyt riitelevät myös ihmiset!Protestista tulee mieleen montakin asiaa. Ensinnäkin: Abdulkarim kertoo olevansa ammatiltaan toimittaja. Miten toimittaja voi tehdä työtään, jos hän ei pysty debatoimaan erimielisen henkilön kanssa? Millaista journalismia tekee ihminen, joka ei pysty istumaan samassa tilassa henkilön kanssa, jonka ex-puoluetta äänestää parhaimmillaan yli puoli miljoonaa suomalaista?Mutta Abdulkarim on paitsi toimittaja, myös Feministisen puolueen perustajajäsen ja rasisminvastaisen Rasmus-verkoston yksi perustajista – eli mitä suurimmassa määrin aktivisti.Toiseksi: Jälkiviisaita on jo pitkään syytetty yksiäänisyydestä. Viimeksi nousi kohu, kun Abdulkarim ja muut keskustelijat puhuivat ristiriitaisesti Elokapinan ja Convoyn mielenosoituksista: Elokapina hyvä, Convoy paha.Ilmeisesti Yle oli kuullut kritiikin ja päättänyt ottaa yksimieliseen raatiinsa yhden (huom: yhden) konservatiivisesti ajattelevan keskustelijan, vähän kuin alibiksi. Mutta päätös rikkoi Ylen luoman “turvallisen tilan”, johon Abdulkarim oli vuosien aikana tottunut.Yksikin erimielinen vastaväittäjä samanmielisessä kerhossa oli liikaa.Mikä Jälkiviisaiden tarkoitus siis oli, jos ei väittely, keskustelu ja erilaisten näkökantojen puiminen? Oman agendan kiilusilmäinen ajaminen ilman haastajaa, ilman vastaväittäjää?Yhtäkkiä vastaan saattaisi nyt tullakin täysin erilainen mielipide, joka pitäisi haastaa ja jota vastaan pitäisi pystyä argumentoimaan. Ja taivas sentään, istumaan samassa studiossa sen esittäjän kanssa.Viime vuodet olemme olleet erittäin huolissaan kansan kahtiajaosta ja polarisaatiosta. Mutta dialogin lopettaminen erimielisten kanssa lisää polarisaatiota entisestään.Yhdysvalloissa kahtiajako on jo siinä pisteessä, että poliittisesti aktiivisista demokraateista 70 prosenttia ja republikaaneista 62 prosenttia ilmaisee voimakkaita pelon tunteita vastapuoleen – molemmissa ryhmissä 58 prosenttia puolestaan kokee vihaa toista kohtaan.Maan kahtiajakautumisesta kertoi myös se, että 64 prosenttia Trumpia äänestäneistä ja 61 prosenttia Clintonin kannattajista kieltäytyy edes ystävystymästä kenenkään vastapuolta äänestäneen kanssa. Lastentarhat, koulut, työpaikat, vapaa-ajanviettopaikat ja jopa media on alettu valita siten, että toisella tavalla ajattelevia ei tarvitse edes kohdata.Kun eri mieltä olevat eivät keskustele eivätkä kohtaa ja vastapuoli demonisoidaan, rationaalisesta politiikan teosta tulee mahdotonta. Jenkeissä on pelätty kahtiajaon takia jopa sisällissotaa.Abdulkarim vaatii itselleen turvallista tilaa, jossa ei tarvitse kohdata itselle vieraita aatteita ja arvoja. Samaan aikaan hän nimittelee Soinia pimeyden ruhtinaaksi, joka antaa naisvihalle ja rasismille kasvot. Minkälaista turvallista tilaa hän on itse luomassa Soinille?Abdulkarim on kertonut oppineensa, että yksi tapa muuttaa maailmaa on puhua epäkohdista ja ongelmista. Mutta millaista keskustelua se on, että vetäydytään omaan kuplaan jo ennen kuin dialogi alkaa?Jos Abdulkarim on mielestään oikeassa, niin miksi hän ei suostu haastamaan muita ja perustelemaan omia näkemyksiään muille kuin samanmielisille? On hämmentävän ylimielinen ajatus, että vain omat näkemykset ovat ainoita oikeita eikä niitä edes kuulu altistaa debatille.Juuri tässä tilanteessahan Abdulkarimin kuuluisi olla raadissa puhumassa ja perustelemassa omia kantojaan. Mitä hyötyä on nyökytellä samanmielisten hyminäkerhossa?Soini on yksi suomalaisen poliittisen lähihistorian tunnetuimpia ihmisiä, jonka jopa pikkulapsi tunnistaa kadulla. Hän on toiminut ministerinä, varapääministerinä, puolueenjohtajana – työskennellyt käytännössä kaikilla mahdollisilla politiikan tasoilla vuosikymmeniä.Jos yksikään hänen ajatuksensa ei kelpaa keskustelun aiheeksi, niin aika syvissä vesissä uiskennellaan. Vika ei tällöin välttämättä ole Soinissa.Abdulkarim ei ole ajattelussaan suinkaan yksin – hän edustaa poissulkevaa puritaaniporukkaa, joka vaatii, ei neuvottele. Suomessa on yleistynyt kiivas oikeamielisyyden vaatimus, joka näyttäytyy yhteiskuntaa lujasti repivillä tavoilla. Välillä Renaz Ebrahimi huutaa Ylen lähetyksessä Esko Valtaojalle, välillä pelätään Afrikan tähteä, välillä vaaditaan ihmisten uran katkaisemista väärän sanavalinnan takia.Demokratian kaikkein kovinta ydintä on ajatus siitä, että erimielisyydet voidaan tuoda julkisuuteen ja niistä voidaan keskustella ilman miekkoja ja sapeleita. Ihmiset voivat olla keskenään eri mieltä ja haastaa toistensa näkemykset, käydä keskustelua siitä, mikä on paras ratkaisu käsillä oleviin ongelmiin. Diktatuurissa kaikki ovat pakotettuja yksimielisyyteen.Monelta suvaitsevaisuudella ratsastavalta ihmiseltä ei todellisuudessa löydy sitä suvaitsevaisuutta, jota he itse juhlapuheissaan kuuluttavat. Aivan liian moni hylkää dialogin ja haikailee aatteellisen totalitarismin perään, jos se vain ajaa heidän valitsemiaan asioita. Tällainen ajattelu on fundamentalismia.Abdulkarimin perintö Jälkiviisaille on hurja ja pakottaa kysymään, oliko hän koko ajan väärä henkilö kyseiseen rooliin.",0
6,"Suomi on maa, jossa pohditaan taukoamatta, mitä muut meistä ajattelevat ja jossa toimittaja kyselee huolissaan Esplanadilla raahustavalta japanilaisperheeltä, että “What do you think about our prime minister?” ja painaa sitten lehteen, että eihän sitä Orpoa edes kukaan tunne. Suomi-brändi pilalla.Suomi on maa, jossa menestyminen on suurin vääryys ja mammona on murhaa ja jossa koulun pihalla kiusataan sitä fiksuinta ja hiljaisinta nörttiä, joka lopulta pääsee elämässään kaikkein pisimmälle, perustaa it-yhtiön ja tahkoaa miljoonia.Suomi on maa, jossa nyyhkitään ensin vuositolkulla, että puolueissa ei ole mitään eroja ja konsensusyhteiskunta ja suomettuneisuus, mutta sitten kun politiikkaan tulee puolue, joka erottuu muista niin sekin on silkkaa pahuutta ja pimeyden ydin.Suomi on maa, jossa influensserit vikisevät netin vihapuheesta, Flow-festivaaleilla on turvallisia tiloja, joissa ihmisiä käsketään tiedostamaan etuoikeutensa ja lopettamaan kaikenlaiset mikroaggressiot, moderni elämä on oi-niin-vaikeaa, vaikka isoisämme kuolivat maakuopissa tykistötulen alle sata vuotta sitten. Tuskin valittivat. Ainakaan enempää kuin se influensseri, jolle joku sanoi kerran pahasti somessa.Meillä presidentti-wanna-be Olli Rehn yrittää kertoa vitsin ja huomauttaa, että hän ei ole harmaa, hänhän on albiino – ja toimittaja soittaa albiinoyhdistyksen puheenjohtajalle, joka käyttää hetkensä julkisuudessa päättämällä paheksua moista albiino-pilkkaa. Ja mitä tekee Olli Rehn? Pyytää anteeksi sanomisiaan, jotka eivät aidosti ole loukkaavia yhtään ketään kohtaan.Suomi on maa, jossa jauhetaan loputtomissa palavereissa visioista, missioista ja omistajien tahtotilasta ja työpaikoilla kytätään kellokortin kanssa, tuleeko joku ajoissa töihin, mutta jos hän sattuu menestymään urallaan paremmin kuin muut tai tekemään jotain aidosti innovatiivista, hän on epäilyttävä kiipijä ja pyrkyri, jota puukotetaan sumeilematta selkään työpaikan kahvikoneen edustan juorukerhoissa.Suomi on maa, jossa Johanna Tukiaiselle naureskellaan kaikkialla Ylilaudasta Vauva-foorumiin, koska hän saa lähiössä asuvan finninaamaisen amis-koodarin tuntemaan ylemmyyttä, ja Paavo Väyrystä kivitetään loputtomilla hissi-meemeillä ja pyrkyri-leimoilla, koska hänestä on tullut yleisesti hyväksytty vihamme kohde. Niin tekevät kaikki muutkin, joten se on turvallista ja sallittua. Sillä eihän suomalainen uskalla arvostella mitään, mitä ei ole etukäteen testattu ja kritiikki soveliaaksi havaittu.Samaan aikaan hoemme, että ihmisen tulee uskoa itseensä ja yrittää, mutta kun Väyrynen sitten uskoo itseensä ja yrittää, hänestä tulee kollektiivisen pilkan kohde.Menestyä saa ainoastaan standardoiduissa lajeissa kuten urheilukilpailuissa tai euroviisuissa, ja niissäkin pitää voiton hetkellä nöyristellä asiaankuuluvalla tavalla.Media itkee huolestuneissa analyyseissään, kuinka vauvoja syntyy vähemmän kuin koskaan, mutta jos Antti Rinne uskaltaa sanoa sanan “synnytystalkoot”, hän on belsebuupista seuraava.Suomi on maa, jossa asiantuntija on hieno ja suoraselkäinen niin kauan kuin hän sanoo “kyllä” jokaiseen toimittajan haastattelupyyntöön ja suostuu näyttelemään kiltisti rooliaan, istumaan Ylen studiossa mumisemassa herttaisia tyhjänpäiväisyyksiä kellon ympäri ilman ainoatakaan omaperäistä ajatusta tai yllättävää tulokulmaa.Median käyttämät asiantuntijat ovatkin kuin Ylen puoli yhdeksän uutiset: taskulämpimiä ja vaarattomia; heidän monologinsa kuin takkatulen turruttavaa rätinää, jota burnoutin partaalla horjuva kansakunta olohuoneissaan kuuntelee muutaman perjantaioluen jälkeen.Ja kun kriisi koittaa, kansa tarvitsee auktoriteettia, jota ylöspäin katsoa, ja silloin se Ylen A-studion kriisistä puhuva vakkarikasvo halutaan presidentiksi.Ja kun Mika Aaltola sitten lopulta sanoo tavoittelevansa presidenttiyttä ja kertoo innoissaan pitävänsä itseään muita parempana ehdokkaana, jolla on enemmän näkemyksiä, hänet kivitetään ylimielisestä puheesta. Koska eihän näin saa sanoa, ei edes silloin, kun tavoittelee kansakunnan ylintä virkaa. Pitäisi pitää itseään muita huonompana, siksihän sitä virkaa tavoitellaan.Jenkeissä presidenttiehdokkaat suomivat surutta toisiaan ja kehuvat itseään, tämä on siellä aivan normaalia keskustelukulttuuria. Mutta ei meillä.Meillä porukka hermostuu siitä, että Espoon teatteri päättää vaihtaa nimensä &-merkiksi – ikään kuin se olisi pahin kuviteltavissa oleva pyhäinhäväistys. Joku yrittää olla vähän luovempi, omaperäisempi ja erottua muista, mutta eihän niin saa tehdä.Some räjähtää pilkasta ja media roudaa haastateltavaksi asiantuntijoita, joiden mukaan symboli on “epäselvä”, “huono” tai “ei kerro mitään kohteestaan”, vaikka Espoon teatteri on nyt tunnetumpi kuin koskaan aiemmin.Me haluamme muka vahvoja ajattelijoita, mutta poliitikot ja muut kellokkaat pannaan tasapäistävään mankeliin, joka jäytää heistä omaperäisyyden ja muuntaa heidät munkkilatinan mumisijoiksi, joita kukaan ei ymmärrä.Suomessa valtiomies on ihminen, joka puhuu järkevän kuuloista tuubaa, ei sano mitään konkreettista eikä loukkaa koskaan ketään.Lopuksi kaikki ihmettelevät, miksi poliitikot ovat niin vaikeaselkoisia.Suomalaiset koulitaan jo peruskoulusta lähtien tottelemaan, nöyristelemään ja kiusaamaan niitä, jotka erottuvat joukosta. Kun tätä kulttuuria jatketaan riittävän pitkään, se karsii tehokkaasti itsenäiset ajattelijat ja kaikki, joilla olisi jotain omaperäistä sanottavaa. Suomi toimii siten, että jos kuka tahansa vähäjärkinen loukkaantuu, kun 70 äo-pistettä fiksumpi sanoo jotain, niin fiksumpi on tehnyt pahuutta.Hän on esittänyt pohdiskelua, joka ei ole standardinmukaisen Pirkka-ajattelun kaltaista.Me väitämme kaipaavamme raikasta, puhdistavaa ajattelua, mutta kun me törmäämme siihen, me emme kestä kuulemaamme. Me suutumme vitseistä, raivostumme omaperäisyydestä ja vaadimme ritualistisia anteeksipyyntöjä, jos joku hairahtuu yhteiseltä polulta.Me haluamme johtajia, joilla on pakastesein karisma, jotka eivät koskaan sano mitään ja jotka pyytävät anteeksi käskystä ja automaatiolla.Ja tässä ihmeellisessä ristiaallokossa ihmisen pitäisi sitten luovia.",0
7,"Apulaispormestari. Ministeri. Hienolta kalskahtava titteli ei poista kantajastaan pikkukakaraa, kirjoittaa Iltalehden kolumnisti Sanna Ukkola.Henkilön poliittisen kannan pystyi juhannuksen tienoilla päättelemään sataprosenttisella osumatarkkuudella katsomalla, paheksuiko hän Paavo Arhinmäkeä vai Vilhelm Junnilaa.Paavo Arhinmäki on 46-vuotias aikuislapsi, joka hiiviskelee yön pimeinä tunteina hämärissä tunneleissa larppaamassa hipsteriä ja tekemässä ilkivaltaa – ehkäpä jopa omistamansa tuhansien eurojen arvoinen TAG Heuer Carrera -kello ranteessaan.Mitä mahtoi liikkua apulaispormestarin silinterissä, kun hän toteutti suunnitelmallisen tihutyönsä, osti maalit ja könysi yön selkään rötöstelemään?Vilhelm Junnila puolestaan on 41-vuotias elinkeinoministeri, jonka tärkein tehtävä on edistää Suomen vientiä ja kauppasuhteita esimerkiksi Yhdysvaltoihin, Israeliin ja, niin, Saksaan. Tätä hän on pohjustanut vitsailemalla natseista ja puhumalla äärioikeiston järjestämässä tapahtumassa. Junnilan ensimmäinen virkatoimi oli juutalaisten kansanmurhasta irtisanoutuminen Twitterissä kahdella kielellä: suomeksi ja englanniksi.I condemn holocaust, tuomitsen holokaustin.Siinäpä mainiota Suomi-kuvaa maailmalle!On järkyttävää, että uusi ministeri joutuu ensitöikseen tuomitsemaan holokaustin Suomessa 2023. Mitä ihmettä Junnilan päässä liikkui, kun hän poliitikkona päätti edes vitsailla tällaisesta aiheesta?Elinkeinoministeri Vilhelm Junnila (ps) on osallistunut puhujan roolissa äärioikeiston tapahtumaan. Elle LaitilaOn käsittämätöntä, että yli 10 000 euron palkkaa nauttiva apulaispormestari hiippailee pimeään yöhön töhrimään paikkoja ja tekemään ilkivaltaa, rikkoo tahallaan lakia.Kaupungin ylimpien päättäjien pitäisi toimia esimerkkinä muille: nyt Arhinmäen esimerkki nuorille on se, että menkää sekoilemaan radalle yleisöltä suljettuun rautatietunneliin.Apulaispormestari. Ministeri. Hienolta kalskahtava, i-kirjaimeen loppuva titteli ei valitettavasti poista kantajastaan pikkukakaraa.Molemmat miehet toimivat kuin pahaiset pojankoltiaiset ja ansaitsevat satikutia. Arhinmäki mahdollisesti jotain muutakin, sillä poliisi tutkii apulaispormestarin touhuja rikosnimikkeillä vahingonteko ja raideliikenteen häirintä.Mutta mitä tekee suuri yleisö? En ole nähnyt yhtäkään puheenvuoroa, jossa olisi tuomittu molempien kavereiden touhuilu.Koko juhannuksen vihervasemmisto mylvi, että führer-vitseillään profiloitunut Vilhelm Junnila on #natsinatsinatsi ja hänen pitäisi luopua ministerinsalkustaan – ja vaikeni tyystin seiniä tuhrivasta apulaispormestarista. Tai jopa kannusti tätä.Kai nyt apulaispormestari saa edes hämärähommia toimittaessaan pysäyttää liikenteen ja kannustaa nuoria oleilemaan junaradalla ilman konservatiivien ja muiden buumereiden äänekästä paheksuntaa?“Eri hieno graffiti, arvostan @paavoarhinmaki”, hihkui vihreä aktiivi Rosa Meriläinen kannustushuutoja punaiselle aateveljelleen.“Je suis Paavo. Minun presidenttini”, hehkutti laitonta graffitia vasemmistoliiton avustaja Taneli Hämäläinen.“Miten voi olla, että #natsiministeri ei ole vieläkään eronnut”, tykitteli puolestaan vasemmistoliiton eduskuntaryhmän avustaja Juho Orjala.Vasemmistoliiton Veronika Honkasalon mukaan on “päivänselvää”, että Junnila ei pysty jatkamaan tehtävässään.Orjala ja Honkasalo survoivat eetteriin useita twiittejä Junnilasta, mutta vaikenivat täysin Arhinmäestä.Tilanne huipentui siihen, että vihreät, vasemmistoliitto ja Sdp esittivät epäluottamuslausetta tuoreelle ministerille.Oikeisto puolestaan oli Arhinmäen kimpussa vaatimassa tämän eroa, mutta pysyi visusti vaiti Junnilan toilailuista.“Mielestäni näin välinpitämättömästi muiden omaisuuden koskemattomuuteen suhtautuva henkilö ei ole sopiva toimimaan Helsingin apulaispormestarina. Arhinmäen toiminta täyttää vahingontekoa koskevan rikoksen tunnusmerkistön. Hän ei enää nauti luottamustani”, twiittasi kokoomuksen Otto Meri.“Siis ihan oikeasti @paavoarhinmäki, mitä ihmettä sä touhuat, et sä mikään teini enää oo”, parahti persukansanedustaja Sheikki Laakso – mutta ei kommentoinut sanallakaan oman ministerinsä toilailuja.Vasemmistoliiton pää-äänenkannattaja Kansan Uutiset huusi kissankokoisin kirjaimin, kuinka hallituksella on äärioikeisto-ongelma, mutta vaikeni Arhinmäestä. Perussuomalaisten aviisi Suomen Uutiset puolestaan tehtaili kolme kriittistä juttua Arhinmäestä – ja komppasi Junnilaa julkaisemalla sanasta sanaan hänen puheensa Kukkavirta-tapahtumassa.Politiikka on pilalla. Sillä ei ole mitään merkitystä mitä tehdään vaan sillä, kuka tekee. Ei väliä, mitä sanotaan, vaan ainoastaan sillä, kuka sanoo. Tuleeko kommentti omasta viiteryhmästä vai vastustajan. Onko törttöilijä meitä vai heitä.Joskus olisi virkistävää, että ihmisiä arvioitaisiin heidän tekojensa tai ajatustensa perusteella, ei sen perusteella, mihin ryhmään he sattuvat kuulumaan.Ei ihme, että suuri yleisö on läpeensä kyllästynyt politiikkaan.",0
8,"Kävin kesälomalla kunto- ja hyvinvointiretriitissä. Siellä urheiltiin pari kolme tuntia päivässä, kiipeiltiin vuorilla, syötiin salaatteja ja juotiin terveysmehuja. Aamu alkoi oven taakse jätetyllä sitruunalla, joka piti puristaa lämpimään veteen. Se kuulemma puhdistaa elimistöä ja parantaa aineenvaihduntaa.Saimme myös hyvinvointivalmentajalta neuvoja terveellisempään elämään. Valmentaja kertoi minulle, että ruoan kanssa ei saisi juoda vettä – vedestä kannattaisi pidättäytyä myös pari tuntia ruokailun jälkeen ja puoli tuntia sitä ennen.Hiilareita ja proteiineja ei kannattaisi yhdistellä aterioilla, sillä ne haittaisivat ruoansulatusta. Hedelmät kannattaisi syödä erillään kaikesta muusta samasta syystä.Olin toki kuullut vastaavia neuvoja aikaisemminkin mutta ajatellut, että kyseessä on someinfluenssereiden ja muiden wannabe-terveysvaikuttajien hapatus.Oli pakko mennä huoneeseen ja avata google, vaikka tietokonetta ei resortissa suositeltu. Ja näin olikin: millään noista väitteistä ei ole tieteellistä perustaa.Sitruunaveden juomisesta aamuisin ei ole hyötyä aineenvaihdunnan kannalta eikä se puhdista elimistöä. Sillä on se vaikutus, että se vie vatsaan vettä ja sitruunaa. Piste. Sen lisäksi se saattaa haitata hampaiden kiillettä.Ruoan kanssa saa ja kannattaa juoda vettä. Väitteet siitä, että ruoan kanssa nautittu vesi aiheuttaisi esimerkiksi nesteen kertymistä elimistöön, laimentaisi vatsahappoja tai häiritsisi ruoansulatusta eivät pidä paikkaansa.Hiilareiden ja proteiinien erottelulle ei ole mitään tieteellistä pohjaa, ne voi syödä samalla aterialla – samoin hedelmiä voi syödä muiden ruokien kanssa.Ja kaikki nämä väitteet hyvinvointiretriitissä, jossa ihmisille myydään kalliilla hinnalla luksukseen käärittyä lupausta paremmasta olosta. Myöhemmin kuulen, että hyvinvointivalmentajani tekee myös ”sieluluentaa”, jossa yhdistellään ennustamista sekä chakrojen ja aurojen tulkintaa.Puhdasta huuhaata siis. Yksi tunti maksaa satakunta euroa.Juttelen aamuvaelluksella vuoristopolulla muiden retriitissä oleskelijoiden kanssa. Koulutettu ja fiksun oloinen juristipariskunta kertoi noudattavansa hyvinvointivalmentajan ohjeita ja erottelevansa protskut hiilareista, syövänsä hedelmät erikseen. Sanon, että kannattaa tsekata väitteet ja etsiä tutkimuksia aiheista, nämä väitteet eivät käsittääkseni pidä paikkaansa.Kun palaan kotiin, törmään Instagramissa mielenkiintoiseen esitelmään ruoansulatuksesta. Tunnettu suomalainen hyvinvointivalmentaja kertoo, kuinka aineenvaihduntaa voi nopeuttaa muun muassa yhdistelemällä ruokia oikein. Webinaarissa oli sen verran kummallisia väitteitä, että lähdin etsimään lähteitä sille, pitävätkö väitteet paikkaansa.Törmään heti kirja-arvioon, jossa teilataan hyvinvointivalmentajan kirja siksi, että se sisältää runsaasti vääriä ja perustelemattomia väitteitä ja kyseenalaistaa viralliset suositukset. Hyvinvointivalmentaja on itseoppinut. Lopetan hänen seuraamisensa Instassa.Nykyään melkein kuka tahansa voi ilmoittautua hyvinvointivalmentajaksi, ja näitä guruja me kuuntelemme, heitä me tottelemme.Ei vuorilla vaeltavalla juristipariskunnalla ole aikaa selvittää kaikkia tutkimuksia eikä googlailla väitteiden lähteille, he uskovat, jos hyvinvointiretriitin valmentajat heille asian kertovat. Näiden ihmisten pitäisi olla alan asiantuntijoita, heille juristipari maksaa saadakseen tietoa aiheesta, johon eivät itse ehdi perehtyä.Hyvinvointibisnes on miljardien eurojen toimintaa, joka puskee jatkuvasti uusia muotidieettejä ja muoti-ilmiöitä. Nyt muodissa on pätkäpaasto, josta toki löytyy tieteellistäkin pohjaa – sekä ketodieetti. Hetki sitten intoiltiin hiilarittomasta ruokavaliosta, nyt taas puhutaan siitä, että hiilareita kannattaisi lisätä ruokailuihin. Aiemmin kiihkoiltiin paleosta, sitä ennen muotitietoiset vannoivat Atkinsin dieetin nimeen.Olen vuosia seurannut näitä eri suuntauksia ja jos uskoisin kaiken, mitä aiheesta kirjoitetaan, olisin täysin sekaisin. Välillä olen ollutkin.Viimeksi meille kerrottiin, että pahin terveysteko on jättää aamiainen välistä. Nyt vannotaan pätkäpaaston nimeen, jossa on käytännössä sama periaate.Välillä kehotetaan välttämään kananmunia, koska ne nostavat kolesterolia – toisaalla taas pidetään kananmunia terveysruokana ja väitetään, että ne eivät vaikuta kolesteroliarvoihin. Hedelmämehut – terveellisiä vai eivät? En enää edes tiedä. Ilmeisesti eivät.Yksi maailman kuuluisimmista terveysguruista on amerikkalainen näyttelijä Gwyneth Paltrow, joka tunnetaan omituisista ja vääristä terveysväitteistä. Ne hän on onnistunut tuotteistamaan 250 miljoonan dollarin arvoiseksi Goop-yritykseksi.Paltrow muun muassa väittää, että jadesta valmistetut yoni-kivet emättimeen työnnettynä tekisivät ihmeitä naisten terveydelle. Kiviin liittyvistä vääristä terveysväitteistä Paltrow sai 145 000 dollarin sakot.Paltrow tekee yhteistyötä esimerkiksi lääketieteelliseksi meedioksi itseään kutsuvan miehen kanssa, joka kanavoi henkimaailmasta absurdeja terveysväitteitä. Ja tästä ihmiset maksavat.Mihin tarvitaan tätä loputtoman monimutkaista ja keskenään ristiriitaista oppijärjestelmää? Mitä hyötyä se tuottaa ihmisille, jotka haluavat pitää kunnostaan huolta? Ei mitään. Ei ole tarkoituskaan, että se hyödyttäisi asiakasta – tarkoitus on myydä ”asiantuntemusta” ja tienata rahaa.Hyvinvointigurut eivät voi myydä samaa kuin kansalliset suositukset: muista lautasmalli, liiku ja nuku riittävästi, koska siinä ei olisi mitään uutta. Meille on kerrottu tämä jo ala-asteen terveystiedon tunnilla. Mutta miksi me haluamme ostaa siitä vääristyneen version yhä uudestaan ja uudestaan?Silti paluu näihin perusoppeihin lienee järkevin tapa suhtautua hyvinvointiin. Perusasiat ovat vähän tylsiä, niissä ei ole maagista hehkua eikä palavasilmäinen konsultti myy niitä sinulle sadalla eurolla tunti. Mutta ne toimivat.Jos törmäät omituiseen terveysväitteeseen, selvitä asia itse. Tsekkaa, löytyykö väitteelle tieteellistä pohjaa. Yleensä ei ole oikotietä onneen.",0
9,"Uudet kansanedustajat kirmaavat pian valtoimenaan suojateillä, joten autoilijoiden kannattaa pitää varansa.Kenet sinä haluat eduskuntaan hortoilemaan? Nyt on oikea aika äänestää.Alla on ainoa vaalikone, jota näissä vaaleissa tarvitset. Valitse oma puolueesi patentoidulla Ukkola-algoritmilla.SDPMikä kiljuu, ottaa selfieitä ja kiristää veroja?Haluatko, että Instagramiin postaileva maailmantähti jatkaa pääministerinä? Äänestä SDP:tä.Demareilla on hallussaan vaalien näkyvin ase: Sanna Marinin aura. Sillä ei ole mitään tekemistä politiikan kanssa, mutta mitä väliä? Kuvat on kivoja.Vaikka rahat loppuisivatkin, niin ainakaan kalloa muokkaamattomista Insta-kuvista ei tule puutetta. Eikä Seiskan lööpeistä, joita kohu-Sanna tarjoilee paparazzi Panu Hörkölle loppumattomalla tarmokkuudella.Yleisön tehtävänä on jännittää joka perjantai, lukeeko Seiskan kannessa: “Olen ottanut opikseni” vai “Meitsi lähtee nyt radalle”.Kun Marin väsähtää, hän lähtee hakemaan Uuttavirtaa Teatterin vipistä.Kun SDP on vallassa, pankkitilille ilmestyy rahaa – velkarahaa.KokoomusOn köyhän vuoro maksaa – siksi kokoomus!Äänestä kokkari eduskuntaan, koska jokainen vuorineuvos on tärkeä. Ja peruspalvelijat on turvattava.Puolue on vakaa ja jopa tylsä, mikä sopii hyvin valtionhoitajapuolueelle. Jännittävin asia kokoomuksessa on seurata sitä, kuinka paljon puolueen kannatus ennättää romahtaa vaalipäivään mennessä.Vaaliväittelyissä Petteri Orpo jäi naisten jyrän alle niin pahasti, että hän joutuu pian hakemaan henkilökohtaisia turvatakuita Natolta.Kokoomus yrittääkin ihan light-persuna pohjustaa yhteistyötä perussuomalaisten kanssa ja arvopohjakin joustaa, koska porvarilla ei ole arvoja.Kokoomus on omaperäinen puolue, joka tarjoaa aitoja ratkaisuja populismin sijaan: maahanmuuttohysterian se pöllii persuilta ja ilmastopaniikin vihreiltä.Kokoomus – sydän ja pää kylmänä! Kokoomus – koska köyhän selässä on vielä nahkaa!PerussuomalaisetÄänestä persu hallitukseen, koska jos PS pääsee päättämään, emme tarvitse enää poliittista satiiria tähän maahan. Puolue hoitaa sen ihan itse. Kukapa ei haluaisi kuulla seuraavat neljä vuotta vainoharhaista mutinaa väestönvaihdosta, sekavaa jorinaa haittamamuista ja omituista höpötystä naisten suihkutiloihin ryömivistä peniksistä.Toimittajillakin on ikuinen (tai ainakin neljän vuoden) joulu.Seiska-lehden rinnalle syntyvät Kasi ja Ysi.Persut vetoavat erityisesti eturauhasvaivaisiin rekkakuskeihin, mutta viherpirtelö-Purra on onnistunut laajentamaan yleisöä. Siinä missä hymyilevä Marin hurmaa valtionpäämiehiä, synkeä Purra vetoaa hajalla oleviin yh-äiteihin ja angstisiin Tiktok-teineihin.Nykyään paremmissakin piireissä uskalletaan jo pystypäin identifioitua aikuisvauvaksi, Eiffel-tornin aviomieheksi tai taisteluhelikopteriksi – miksei siis myös persuksi.Häpeä on niin 2022!KeskustaÄänestä keskustaa – edes säälistä. Keskusta ei ole enää keskellä vaan pohjalla, mikä on outoa, sillä puolue ratsastaa trendien aallonharjalla.Keskustan voimahahmo ei ole enää valkoposkihanhisoppaa keittelevä Mikko Kärnä. Kun tuuli löi kepun kannatuksen lakoon, puolueen kampanjatoimistossa innovoitiin uudenlainen monikärkiohjus: Mika Lintilä.Hän on ottanut nuorisotrendit suvereenimmin haltuun kuin yksikään nuorisolainen. Jos Seiskaan on uskominen, hän on kopioinut vihreiltä polyamorian ja demareilta ankaran biletyksen.Siinä missä westendiläisnuoriso menee taksilla keskustan juottoloihin, Lintilä tilaa armeijan lentokoneen kännipirssikseen. Tapiolalaisteini maksaa Arskalle kympin hakurahaa, Lintilä panee puolustusministerin noutamaan juomansa.Kumman kutsuisit mieluummin bileisiisi: Orpon vai Lintilän? Niinpä!KDTuntuuko paneminen vaikealta – et oikein tiedä, missä asennossa, kenen kanssa ja miten? KD auttaa!KD kertoo sinulle miten ja minkälaista seksiä kuuluu harrastaa – ja ennen kaikkea kenen kanssa. Turvasanaa ei näissä karkeloissa tarvita.Kaikki on yksinkertaista: nainen on nainen, mies on mies eivätkä homot täällä mellasta.KD kyttää makuukammarissasi, jotta meno ei villiintyisi ihan mahdottomaksi.KD:lta saat ajankohtaiset pornovinkit aviovuoteeseesi. Näin Paavali panisi!VihreätKiinnostaako vakaaseen harkintaan perustuva kokonaisturvallisuus? Äänestä ituhippi eduskuntaan!Kun valtiontalous luhistuu, hän järjestää luontokato-aiheisen teehetken Kaivohuoneella.Kun Venäjän tankit vyöryvät Suomen rajan yli, hän kahlitsee itsensä Finlandia-taloon protestiksi saimaannorppien kirppuongelmasta.Kun Putin uhkaa ydinaseella, hän panee eduskuntaan päälleen Feministi-paidan.Rauhan aikana hän pelottelee lastasi tuhotulvilla ja maailmanlopulla.Kukaan ei ymmärrä logiikkaa, mutta se saattaa silti toimia.Vihreistä en keksi oikein mitään pahaa sanottavaa. Jokainen heistä on parempi ja jalompi ihminen kuin tämä muu roskasakki. He ajattelevat maapalloa ja vegaanisen linssisoppansa ilmastokuormaa, te muut vain  bensan hintaa.VasemmistoliittoÄänestä vassareita, koska listalta löytyy ehdokas jokaiseen makuun: kommunisti, kommunisti, kommunisti, kananmuna, kommunisti.Vaikka vassari ei jaksa tehdä töitä, hän on valmistautunut hyvin erinäisiin uhkakuviin: kyttä on natsisika, fasisteja yltympäriinsä ja Pikku Kakkosen Ransu-koirakin on äärioikeistolainen. Ääri-Ransu.Keskimääräinen vasemmiston kannattaja on ollut tuskissaan sen jälkeen, kun ei ole ollut enää ketään, kenen kanssa solmia YYA-sopimusta. Missä diktatuuri, siellä toivo!Jos vihreät on naisten ja soijalattea ryystävien, tahdottomien lapatossumiesten puolue, vasemmistoliittoon tarvitaan jo ripaus toksista maskuliinisuutta sekä vallankumouksellista kapinameininkiä. Antifa rules, Piffillä tavataan!RKPOta riski, äänestä RKP:ta, koska tarpeet ne on kartanonherrallakin.Äänestät takuuvarmasti puoluetta, joka ei hallituspohjaan sylje. Jussi Halla-aho, varför inte? Li Andersson, det passar bra!RKP on kaikkien kaveri. Sinunkin.Huhujen mukaan Anna-Maja Henriksson opettaa Sanna Marinille parhaillaan pakkoruotsia, jotta tämä voisi lahjoittaa hävittäjät Ruotsille – siis ne, joita hän ei ole vielä antanut muualle.Haluatko lapsellesi oman neuvolan, päiväkodin, koulun ja opiskelupaikan? No, opettele sitä ruotsia, rasisti!Liike nytÄänestä Hjalliksen poppoota, koska siihen voit peilata kaikki fantasiasi. Kukaan ei tiedä, mitä asiaa liike ajaa. Ei edes puolue itse.Liike nyt on itse oma antiteesinsä: se ei liiku, eikä sen aika ole nyt.VKKÄänestä Valta kuuluu kansalle – koska koskaan ei voi olla liian sekaisin. Rokote on kansanmurha ja globalisti lymyää nurkan takana.Valta kuuluu Kremlille on salaliittoteoreetikon, foliohatun ja putinistin varma valinta.Äänestä VKK eduskuntaan, koska jotain tekemistähän niille huuhaa-sedille pitää keksiä.",0
10,"Mökin vintiltä löysin pinon kellastuneita, ajan haperruttamia kirjeitä ja kortteja, vanhimmat yli satavuotiaita, joita luin sateen hiljalleen ropistessa ullakon kattoon.Ne veivät minut isoäitini nuoruuteen, aikaan, jolloin toinen maailmansota puhkesi, kun kaikki oli kortilla ja kaikesta oli pulaa.Lähes päivälleen 81 vuotta sitten puna-armeija rynnisti täydellä voimalla rajan yli ja aloitti talvisodan.Suomea puukotettiin täysillä läpi koko kehon; hurme virtasi kannaksella ja pienistä pitäjistä katosivat kaikki nuorukaiset. Tuhannet ja taas tuhannet pojat, isät ja veljet menehtyivät maakuoppiin järkyttävissä, täysin epäinhimillisissä oloissa.Kranaatinsirpaleita, avonaisia haavoja, löyhkää ja tykistökeskityksiä.Monta orastavaa sukua sammui noihin maakuoppiin, joista nuoret miehet eivät koskaan enää omin jaloin nousseet.Samaan aikaan kotirintamalla vaimot ja morsiamet odottivat miehiään palaaviksi rintamalta, pelkäsivät, toivoivat ja kaipasivat, kunnes mustareunainen kirje saapui kotiovelle, murskasi haaveet ja unelmat tulevaisuudesta: rakkaanne on yksi marttyyreista, sankarivainaa.Mummoni sisko Eeva jäi vanhaksipiiaksi ja eli yksin kuolemaansa saakka. Mutta kirjeistä paljastui toisenlainen Eeva, viehättävä nuori nainen, jolla oli nuoruudessaan kosijoita, jotka suunnittelivat yhteistä tulevaisuutta isotätini kanssa.Kirjepinossa oli useita kiihkeitä kirjeitä ja kortteja eräältä komealta nuorukaiselta, Anterolta, jotka eivät läpäisisi nykyajan #metoo-lautakunnan pienimpiäkään tasa-arvovaatimuksia.Eräs kellertäväkuorinen kirje on päivätty Oulujoella 17.2.1939. Kirjekuoreen on raapustettu nuolen lävistämä sydän, ja Antero on liimannut siihen kuvia itsestään ilman paitaa veneretkellä.Kirjeessä Antero kertoo Eevalle, millaisen morsiamen hän itselleen haluaa; pitää olla luonnollinen, ei missään tapauksessa mikään “mallinukke, joka laittaa jauhoa tai väriä naamaansa”.Näin Antero kirjoittaa:“Olen usein muistanut Eevaa varsinkin silloin, kun on ollut paljon astioita pestävänä, että olisipa Eeva noita pesemässä kuten viime vuonnakin. Vielä enemmän olen silloin muistanut, kun pannun ja tuubien puhdistusta olen joutunut suorittamaan.Morsiamen pitää olla uskollisin omalleen, eikä ajatellakaan muista miehistä mitään. Emännäkseni alkavalta minä vaadin muutamia pieniä ehtoja. Muutamia vaatimuksia voin jo tähänkin panna.1. Tasainen käynti. 2. Hienot nilkat, ei liian kynämäiset. 3. Hyvä ryhti ja reipas. 4. Älykäs ja suvaitsevainen. 5. Siedettävän näköinen sekä pituus noin 160 cm, paino 58–62 kg. 6. Hyvä keittiötaito, että osaa keittää suolasta ja vedestä rasvajankkia. 7. Tumma tai ruskea tukka, mielellään hiukset nutturalla eikä paljaaksi ajeltua niskaa saa olla. Isänmaallismielinen, ei mikään puoluepukari kuitenkaan sekä illan torkku, aamun virkku. Tässä on vain muutamia vaatimattomia vaatimuksia tulevalle vaimolleni tai siksi aikovalle.Eeva kyllä tietää, onko minulla mitään sellaisia ominaisuuksia, joita nainen vaatii tulevalta mieheltään. Antero”Sotasensuurin tarkastama kirje Eeva Keräselle.  Sanna UkkolaAnteron kirje Eevalle.  Sanna UkkolaSanotaan, että on hyvä tietää mitä haluaa, jotta osaa määrätietoisesti raivata elämänpolkuaan siihen suuntaan – ja Antero toden totta tiesi. Sota tuli kuitenkin Eevan ja Anteron orastavan rakkaustarinan tielle.Antero oli yksi sotaan lähtijöistä. Hän lähetteli kirjeitä Eevalle myös rintamalta, “sieltä jostain”, kuten hän itse kuvasi. Anteron kuvaukset sodan tapahtumista olivat niukat; kaikissa kirjeissä oli leima “sotasensuurin tarkastama”.Mutta eräänä päivänä Eevallekin saapui toisenlainen kirje, mustareunainen, ja se muutti kaiken.Mustareunuksinen kirje tuli Anteron äidiltä:“Pyydän ystävällisesti saattamaan rakasta poikaa Yrjö Antero Maikkolaa hänen viimeiseen lepopaikkaansa Pulkkilan sankarihautaan marrask. 30. päivänä 1941. Hautaus toimitetaan klo 12. Hautauksen jälkeen pyydetään saapumaan Aholle, viettämään vainajan muistoa.”Nykyajasta voi kurkistaa menneisyyteen; internetistä parilla klikkauksella löydän hieman lisätietoja Anterosta. Hän oli ammatiltaan myymälänhoitaja ja sotilasarvoltaan alikersantti. Muhokselta kotoisin oleva Antero kuoli vain 29-vuotiaana.Hän haavoittui jatkosodassa 2. marraskuuta 1941 ja menehtyi kahta päivää myöhemmin. Koskaan hän ei ehtinyt saada omaa sironilkkaista nutturapäätään.Mustareunainen kirje Eevalle.  Me taistelimme toisessa maailmansodassa viimeiseen hengenvetoomme saakka ja luovutimme kymmeniätuhansia veriuhreja. Eeva menetti Anteron ja eli koko loppuikänsä yksin.Paremmin kävi hänen siskolleen, isoäidilleni Annalle. Hän tapasi isoisäni Erkin ennen sotaa. Erkki menetti rintamalla oikean kätensä ja yhden veljensä, mutta pysyi hengissä. Anna ja Erkki menivät sodan jälkeen naimisiin, ja parin vuoden kuluttua syntyi hörökorvainen, pellavatukkainen pieni poika, isäni Jukka.Anna Keränen. Sodassa aiemman sodan punaiset ja valkoiset yhdistyivät yhtenäisen kansakunnan puolesta. Enää ei ollut punikkeja eikä lahtareita; kaikki olivat suomalaisia, kaikki taistelivat yhteisen isänmaan puolesta yhteistä vihollista vastaan. Ihmiset, jotka olivat vihanneet ja tappaneet toisiaan aiemmin, yhdistyivät talvisodassa.Nämä ajat eivät ole kaukana. Kun luet tätä tekstiä näytöltäsi, kirjoitat nasevanilkeästi Twitteriin ja päivität päivällisesi Instagramiin, voi tuntua siltä, että elät turvallisessa maassa eikä sinua mikään uhkaa.Eikä varmaan uhkaakaan, paitsi ehkä korona. Ole onnellinen, että asut Suomessa 2020. Nyt on meneillään pisin rauhanaika koko Suomen historiassa; Lapin sodan päättymisestä on kulunut yli 75 vuotta.Erkki Ukkola. Laajamittaisia kansanmurhia on kuitenkin tapahtunut ihan meidän lähihistoriassamme, nurkan takana. Kukaan ei niihin uskonut ennen kuin ne tapahtuivat. Eeva ja Antero eivät osanneet odottaa hävityssotaa, kun he rakastuivat ja alkoivat kirjoitella toisilleen.Sota tai kansanmurha ei onneksi uhkaa Suomea, ei juuri nyt. Mutta kansamme on taas jakautunut omiin pieniin leireihinsä, nurkkakuntaisiin kuppikuntiin, jotka kyräilevät toisiaan ja pitävät toisiaan vihollisina. Emme ole enää punikkeja ja lahtareita, leimatermit ovat vaihtuneet uudempiin.Identiteettipolitiikka löytää koko ajan uusia viholliskuvia; se asettaa miehet ja naiset, mustat ja valkoiset, homot ja heterot toisiaan vastaan, puoluepolitiikka on entistä repivämpää, äänenpainot entistä jyrkempiä.Mutta emme ole samalla tavalla jakautunut valtio kuin ne maat ovat olleet, joissa näitä hirvittäviä asioita on tapahtunut.Ne ajat ovat silti ihan lähihistoriaa, ja meidän pitää pitää huoli siitä, että Suomi ei jakaudu tulevaisuudessakaan. Älä siis polarisoi ja raasta rikki, yritä yhdistää. Sinun teoillasi on merkitystä.",0
11,"Sata vuotta sitten suffragetti Emmeline Pankhurst taisteli naisten tasa-arvon ja äänioikeuden puolesta ja joutui vaatimustensa takia pahoinpidellyksi, vangituksi ja häpäistyksi. Hän perusti naisten äänioikeutta ajaneen järjestön ja nousi suffragettien ikoniksi.Yksi järjestön suffrageteista, Emily Davison, oli valmis uhraamaan henkensä aatteen puolesta; hän kuoli heittäydyttyään kuninkaan hevosen alle protestina sille, että naiset eivät vieläkään saaneet äänestää.Naiset saivat äänioikeuden juuri ennen Pankhurstin kuolemaa vuonna 1928.Sata vuotta myöhemmin Kim Kardashian ja Emily Ratajkowski saavat internetin sekoamaan postaamalla someen yläosattoman kuvan itsestään näyttämässä keskisormea.Molemmat naiset kertovat postaavansa someen vähäpukeisia kuvia itsestään feminismin ja naisten voimaantumisen nimissä. He ovat naisten asialla esitellessään peppujaan ja kurvejaan miljoonille seuraajilleen.Suffragetti Emmeline Pankhurstin lapsenlapsi Helen Pankhurst kommentoi Kardashianin ja Ratajkowskin kuvaa Telegraph-lehden kolumnissaan:“On melko epämiellyttävää, että Kim Kardashian ja Emily Ratajkowski sanovat, että he tekevät tätä “vapautumisen” nimissä. Fakta on, että he ovat perinteisen kauniita naisia, jotka luovat alastomuudellaan seksikästä imagoa itsestään. Paljastaisivatko he kaiken vapautumisen nimissä, jos heillä olisi keskimääräinen vartalo ja liikaa painoa? Voisi argumentoida, että he osallistuvat naisten seksuaaliseen esineellistämiseen, mikä on vapautumisen vastakohta”, Pankhurst kirjoittaa.Pankhurstin mukaan naiset ovat ongelmallinen roolimalli miljoonille muille naisille ja tytöille ympäri maailmaa, erityisesti teinitytöille, joiden arvoa tunnutaan mittaavan seksuaalisen viehätysvoiman ja painon perusteella.Myös Suomessa on keskusteltu paljaasta pinnasta ja feminismistä viime aikoina. Viime viikolla eri puolilla Suomea järjestettiin tissiflahsmobeja, joissa tissiaktivistit kekkuloivat yläosattomissa plakaattien kanssa. Niissä luki muun muassa “Fuck the system” ja “Nänni on kaikki”.Free the nipple -liikkeen tavoitteena on purkaa naisten ja naisoletettujen kehojen nännien yliseksualisointi ja näin antaa jokaiselle itsemääräämisoikeus omaan kehoonsa”, tapahtumaa järjestävän Cult Cunt -feministiryhmän tiedotteessa kerrotaan.Jäin miettimään, kääntyilisiköhän Emmeline Pankhurst haudassaan kuultuaan nykyfeministien toiminnasta.Juttu jatkuu kuvan jälkeen.Tissiflashmob keräsi toistasataa osallistujaa Helsingissä lauantaina. MATTI MATIKAINENTissiaktivistien tarkoitus on neutralisoida naisten nännit. He ihmettelevät myös sitä, miksi miehet saavat esiintyä yläosattomissa, mutta naiset joutuvat peittämään itsensä.Milleniaaleille tiedoksi, että naiset ovat ottaneet aurinkoa uimarannoilla yläosattomissa jo kymmeniä vuosia, eikä siinä ole ollut mitään ihmeellistä. Modernien suurkaupunkien kaduilla  puolestaan ei yläosattomia ihmisiä juuri näe, ei naisia eikä miehiä.En ole ihan varma, millä tavalla tissiaktivistien vilauttelu edistää feminismiä tai naisten ja miesten tasa-arvoa. Enemmänkin se antaa koko aatteesta banaalin kuvan. Tasa-arvo yhteiskunnassa saavutetaan todennäköisesti vähän toisenlaisilla toimilla.Minua paljaat tissit eivät häiritse, mutta rintojen vilauttelu ei ole feminismiä – se on eksibitionismia.Nännien neutralisointi ja epäseksualisointi taas on kaukaa haettu tavoite. Evoluutio on muovannut miehistä ja naisista erilaisia, ja miehet kokevat fyysistä vetovoimaa naisia kohtaan muun muassa juuri erilaisen fysiikan takia. Niin, myös niiden tissien takia.Naiset puolestaan yleensä tykkäävät siitä, että rintoja kosketellaan seksin aikana – olipa kyseessä sitten hetero- tai lesbosuhde.Miksi se, että mies tykkää naisten rinnoista olisi jotenkin naisten sortamista tai paha asia? Miksi rintojen pitäisi ylipäänsä olla epäseksuaaliset? Yhteiskunnassa ongelma ei ole niinkään yliseksuaalisuus vaan se, että pariskunnat eivät jaksa enää harrastaa seksiä.Rintojen seksuaalisuutta pitäisi päinvastoin juhlistaa – ei yrittää väen vängällä tehdä niistä epäseksuaalisia.Ja loppuun vielä mielikuvaharjoitus: kuvittelepa tilanne, jossa läjä miehiä painelisi menemään ympäri Suomea erilaisissa flashmobeissa munasillaan. Heitä syytettäisiin seksuaalisesta häirinnästä, he joutuisivat oikopäätä putkaan ja saisivat niskaansa paljastelusyytöksiä.",0
12,"Kustannusyhtiö Tammi teki viime viikolla virheen, jolla voi olla kauaskantoisia seurauksia. Tammi pyysi anteeksi J.K. Rowlingin uutuuskirjan kannen julkaisuaan, kun jotkut olivat suuttuneet transfobiasta syytetyn kirjailijan kannen julkaisuajankohdasta Pride-viikolla.Tammen anteeksipyyntö voi ikävä kyllä kääntyä tarkoitustaan vastaan ja itse asiassa heikentää sukupuolivähemmistöjen asemaa.Tuollaiset älyttömät paniikinomaiset eleet eivät ainakaan sitä edistä.Maailman suosituimman lastenkirjailijan J.K. Rowlingin uutuuskirjan kansi julkaistiin maailmanlaajuisesti. Suomessa ajankohta osui yksiin myös sukupuolivähemmistöjä juhlistavan Pride-viikon kanssa.Joku oli tästä ilmeisesti somessa närkästynyt, koska Tammi pahoitteli kannen julkaisua vuolaasti ja totesi, että Tammi haluaa olla jatkossa hienotunteisempi. Kannessa komeili iloinen possu, joka vilkutti joulukuusen alta.Tammi myös poisti kirjan kannen kuvaa koskevat julkaisut Facebookista ja Instagramista.“Ajoituksemme oli tahditon. Olemme pahoillamme ja poistimme julkaisun. Kustantamona irtisanoudumme transfobiasta”, kustantamo kirjoitti Instagramissa.Rowling on joutunut viime aikoina kohun kouriin transsukupuolisia koskevien kommenttiensa takia. Kirjailija itse kiistää olevansa transfobinen. Hän on esimerkiksi puhunut cancel-kulttuuria vastaan ja tukenut ihmistä, jonka työsopimusta ei jatkettu sen jälkeen, kun tämä oli muun muassa todennut, että “ihmisen syntymässä saatua sukupuolta ei voi muuttaa”.Rowling on myös esimerkiksi arvostellut uuskieltä, jossa naisia kutsutaan “ihmisiksi, joilla on kuukautiset” – mutta kertonut toisaalta myös tuntevansa, kunnioittavansa ja rakastavansa transihmisiä ja olevansa valmis marssimaan heidän puolestaan, jos heitä diskriminoidaan sillä perusteella, että he ovat transihmisiä.Maailman suosituimman lastenkirjailijan J.K. Rowlingin uutuuskirjan kansi julkaistiin maailmanlaajuisesti. Suomessa ajankohta osui yksiin myös sukupuolivähemmistöjä juhlistavan Pride-viikon kanssa. Kuva Pridesta vuodelta 2018. jussi eskolaEsimerkiksi Ylen toimittaja Tuomas Karemo on perehtynyt Rowlingin kirjoituksiin transihmisistä eikä pitänyt niitä transfobisina:“En löydä niistä sellaisia kohtia, joissa Potter-kirjailija ilmaisisi kielteisiä tunteita transihmisiä kohtaan. Rowling on lukemani perusteella sitä mieltä, että biologiset naiset ovat oma ihmisryhmänsä, joka on eri asia kuin transnaiset. Tämä ei käsittääkseni ole transfobinen näkemys.”Rowlingin ympärillä on pyörinyt valtaisa kohu jo vuosia, ja kirjailija on joutunut omien sanojensa mukaan aktivistien valtavan viharyöpytyksen kohteeksi.Hän itse kirjoitti aiheesta laajan esseen, joka ei onnistunut laannuttamaan kohua.Siinä hän kertoo, kuinka vihaiset, tappouhkauksia suoltavat aktivistitit jäytivät hänen mielenterveyttään, puskivat hänet pois Twitteristä ja syyttivät häntä kaikesta mahdollisesta maan ja taivaan välillä.Nyt Tammi leimasi yhden maailman menestyneimmistä kirjailijoista transfoobikoksi ja osallistui samaan mustamaalaamiskampanjaan, jota Rowling on saanut jo vuosia osakseen.Kysyä sopii, miksi tunnettu ja hyvämaineinen kustannusyhtiö lähtee pomppimaan kiristäjien pillin mukaan ja taipuu julkisiin anteeksipyyntöihin pienen aktivistiporukan painostuksesta. Miksi Tammi haluaa antaa tällä tavalla cancel-kulttuurille kasvot?Ylipäätänsä yritysten taipuminen cancellointi-vaatimusten alla on vaarallinen tie, jolle ei loppua näy.Tammen toiminnan ongelma on myös se, että tämän tyyppiset tempaukset itse asiassa ovat omiaan lisäämään ennakkoluuloja seksuaalivähemmistöjä kohtaan. Kirjan kannen julkistuksesta suuttuneet eivät edusta koko transyhteisöä, eivätkä he välttämättä edes kuulu koko yhteisöön; silti yhteisöä syytetään nyt cancelloinnista.Tammi joutuikin perääntymään pahoittelustaan ja kirjoitti seuraavaksi FB-sivuilleen, kuinka kustantamon viimeisimmät somepostaukset ovat aiheuttaneet mielipahaa monissa sidosryhmissä.“Korostamme vielä kerran, että Tammi julkaisee ylpeänä J.K. Rowlingin uuden teoksen Jouluposso loppuvuonna ja toimii myös ylpeänä Pride-partnerina. Love is Love!”Kohun jälkeen WSOY:n markkinointi- ja viestintäjohtaja Reetta Miettinen totesi niin ikään HS:lle, että kannen poistaminen sosiaalisesta mediasta oli hätiköity ja virheellinen ratkaisu, johon vaikuttivat muun muassa kiire ja työntekijöiden loma-aikataulut.Tammelle kävi kehnosti. Se luuli kumartavansa yhteen suuntaan, mutta pyllisti samalla toiseen suuntaan. Lopulta se joutui kumartelemaan ja pyllistelemään kaikkiin mahdollisiin ilmansuuntiin. Nolo tempaus tunnetulle ja hyvämaineiselle toimijalle.Yritykset kuvittelevat pääsevänsä pälkähästä taipumalla äänekkäimpien painostusryhmien cancellointi-vaatimuksiin, mutta vaikutus on päinvastainen. Ne joutuvat itse herkästi cancelloinnin kohteiksi.Jos kustantaja haluaa tukea seksuaalivähemmistöjä niin miksi se ei tee sitä toisella tavalla, esimerkiksi juuri osallistumalla Prideen ja listaamalla lukijoille kirjoja, joissa käsitellään vähemmistöjen asiaa?Joku ehkä muistaa, kuinka 70-luvulla Tammi ei uskaltanut julkaista Solzhenitsynin Vankileirien saaristoa Neuvostoliiton painostuksen takia. Emme halua tuota aikaa takaisin. Kirjoja kannattaa toden totta lukea, ei polttaa.",0
13,"Vaatesuunnittelija Paola Suhonen sai Suomessa aikaan valtaisan someraivon ja joutui somevaikuttajien maalitauluksi uskaltautumalla raottamaan somevaikuttamisen nurjaa puolta Ylen haastattelussa maaliskuussa.Suhonen kertoi vaatebrändinsä Ivana Helsingin lähtevän somesta, koska hän haluaa olla aidosti läsnä – eikä hän luonnollisesti jatkossa tarjoa toimeksiantoja someinfluenssereille. Samalla Suhonen sohaisi valtavaa tabua: hän uskaltautui kritisoimaan somevaikuttajia (nimiä mainitsematta), jotka tietysti kostivat usuttamalla seuraajajoukkonsa hänen kimppuunsa (nimi, näkyvästi, mainiten).Suhonen kertoi, ettei pysty allekirjoittamaan kaikkea, mitä vaikuttajakulttuuri edustaa.– Influensserikulttuuri on minulle hyvin vieras, se ei perustu ammattiosaamiseen, vaan on hyvin mutu-tuntumalla huutelua ja itsensä influensseriksi julistamista, Suhonen totesi haastattelussa.Hän pohti, että sosiaalisen median kontaktit eivät korvaa aitoa läsnäoloa, ja että somekokemukset perustuvat usein epäaitoihin elämyksiin ja saattavat jopa johtaa riippuvuuteen.– En usko mustavalkoisuuteen, että tämä on oikea tapa tai tämä on väärä tapa, mutta tämä on yksi vaihtoehto, että näinkin voi elää ja arkea viettää – ja pyörittää brändiä – ilman, että on sosiaalisessa mediassa.Suhonen toivoi Ivana Helsingin päätöksen antavan ihmisille ajattelemisen aihetta.Mutta toisin kävi. Suhonen joutui valtavan somekampanjan kohteeksi, ja hänet teilattiin tyystin.Someinfluenssereiksi itseään kutsuvien kaikki estot katosivat: Instagram täyttyi pilkkameemeistä, järkyttyneiden somevaikuttajien haukuista, eräs influensseri äänestytti seuraajillaan, mitä tekisi Ivana Helsinki -mekollaan, jonka oli saanut kaupallisena yhteistyönä: polttaisiko vai heittäisikö roskikseen.Jakoja oli tuhansia. Ja jakojen jakoja. Ivana Helsingin some ja toimiston sähköposti täyttyivät ala-arvoisesta nimittelystä ja kehotuksista boikotoida yritystä. Myös Suhosen yhteistyökumppaneihin oltiin yhteydessä ja heitä painostettiin lopettamaan yhteistyö Ivana Helsingin kanssa.Elinkeinoelämän järjestö perui Suhosen jo buukatun juhlapuheen tulevassa tapahtumassa ja verkkokauppa lopetti Ivana Helsingin vaatteiden myynnin, useat pitkään suunnitellut yhteistyöt peruttiin.Suhonen kertoo menettäneensä lukuisia yhteistyökumppaneita kohun takia.Helsinkiläinen Vapa media otsikoi Suhosta kritisoivan kirjoituksensa ilakoiden: Missä olit, kun Ivana Helsinki canceloitiin?Toden totta, meneillään oli puhdasoppinen cancelointi-kampanja, jonka tarkoitus näytti olevan tuhota yhden pk-yrittäjän elinkeino – vain siksi, että tämä oli uskaltautunut arvostelemaan äärimmäisen herkkänahkaista vaikuttajaporukkaa.Moni ihmisoikeuksia juhlapuheissaan ajava somevaikuttaja taantui käyttäytymään kuin pahin koulukiusaaja. Ja asialla oli samoja ihmisiä, jotka lähtevät säännöllisesti mukaan näihin henkilöön kohdistuviin cancelointi- ja kiusaamiskampanjoihin.Vaikuttajat tägäsivät toisiaan ristiin rastiin, jakoivat juttuja ja huhupuheita huonosta kohtelusta sekä naisvihasyytöksiä selfieiden ja päivän asukuvien lomassa. Eräs influensseri koordinoi kotimaisten vaikuttajien ryhmittymää, jotta nämä toisivat esille negatiivisia kokemuksia Paola Suhosen kanssa toimimisesta.Moni vaikuttaja haukkui Suhoselta saamaansa “epäreilua” kohtelua eli sitä, että heille oli ehdotettu yhteistyötä ilmeisesti pelkästään tuotteita vastaan.Ja pian media täyttyi lähinnä nimettömiin lähteisiin perustuvista jutuista, joissa kuvattiin Paola Suhosen huonoa toimintaa ex-työntekijöitään kohtaan.En ota nyt kantaa näihin väitteisiin, koska en tiedä asiasta mitään, mutta juttujen ajankohta heti Suhosen kohuhaastattelun jälkeen ei tietenkään ollut sattumaa.Somessa toimii useita piinkovia ammattilaisia, jotka toimittavat mitä lupaavat, tekevät jatkuvasti tasalaatuista työtä eivätkä lähde mukaan henkilöönmeneviin kampanjoihin.Mutta liian moni influensseriksi itseään kutsuva käyttää valtaansa väärin eikä kestä minkäänlaista kritiikkiä omaa duuniaan kohtaan. Eivätkä he ole siihen edes tottuneet, sillä asiallistakaan kritiikkiä somen hattaramaailmaa kohtaan esittää vain harva. Sillä kuka hullu haluaa vastaansa tuollaisen kostonhimoisen porukan, joka usuttaa seuraajakuntansa kimppuusi, kun uskaltaudut vähänkään nostamaan esille vaikuttajaviestinnän epäkohtia?Eniten ihmetyttävät firmat, jotka tekevät yhteistyötä somekiusaajien kanssa. He antavat samalla brändinsä henkilöönmenevän simputuksen käyttöön.Sitä paitsi Suhosen kritiikki oli perusteltua, viisastakin. Ja mitä siitä, vaikka hän on käyttänyt vaikuttajien palveluksia aikaisemmin? Kokemuksen perusteella on paljon helpompi puhua kuin mutulla.Suhonen peräänkuulutti aitoja livekohtaamisia ja arvosteli sitä, että sosiaalisen median kautta ihmiset eivät aidosti kohtaa, kuuntele eivätkä osallistu. Hänen mukaansa sosiaalinen media edustaa pitkälti modernia narsismia, mikä tietysti on täysin totta.Hän totesi, että tulevaisuudessa somessa roikkumista pidetään jo nolona, ja todennäköisesti silloin pidetään paljon coolimpana sitä, että seisoo bussipysäkillä, kuuntelee linnunlaulua ja katselee kevään saapumista.Juuri näin! Viisaita sanoja, Paola!Ehkäpä somevaikuttajienkin pitäisi karaista nahkansa ja ottaa vastaan myös kriittinen ja avoin keskustelu alasta ilman, että toimitaan kuin pahaiset koulukiusaajat, puukotetaan viestintuoja kappaleiksi ja yritetään tuhota hänen elinkeinonsa.",0
14,"Katsoin hiljattain HBO:n dokumentin Viisi valittua Sanna Marinin (sd) hallituksesta.Yritin alussa laskea, kuinka monta kertaa dokumentissa mainittiin sanapari “nuori nainen”, mutta sekosin laskuissani heti alkumetreillä.Katsokaa, viisi naista. Upeaa! Tytöt pystyvät mihin tahansa! Rikotaan tabuja! Peppi Pitkätossu! Jeanne D’arc! Suffragetit! Spice Girls ja girl power! Tältä valta näyttää!Sanna Marin lisää huulipunaa. Annika Saarikko (kesk) lisää huulipunaa. Nuoret naisministerit saavat lapsia ja rikkovat ennakkoluuloja. Nainen politiikassa on tienraivaaja ja lasikattojen rikkoja!Fanidokumentti oli silkkaa naiseuden ja nuoruuden ylistystä.Jäin haukkomaan henkeäni ällistyksestä: dokumentti suhtautui naispoliitikkoihin ikään kuin he olisivat jotain sirkuksen outoja eläimiä, harvinaislaatuisia friikkejä, joita pitää tulla pällistelemään maailman ääristä asti.Sitten tulin surulliseksi. Miksi naispoliitikko typistetään yhä edelleen pelkäksi sukupuoleksi, yhdessä maailman tasa-arvoisimmista maista?Tämä on valtavan vanhanaikaista ja täysin turhaa. Silkkaa identiteettipolitiikkaa, josta soisi päästävän jo eroon. Ja se tekee hallaa kaikille meille naisille. Ei menestyvä nainen ole enää mikään kuriositeetti, vaan valtavirtaa.Suomessa on ollut kolme naispääministeriä ja naispresidentti. Nainen pääsee Suomessa täsmälleen niin pitkälle kuin taidot, tahto ja sitko riittävät.Ehkä HBO:n dokumentti oli suunnattu ulkomaisille markkinoille, mikä selittäisi älyttömän hehkutuksen? Kaikki muut maat eivät ole yhtä tasa-arvoisia kuin Suomi.Mutta myös dokumentin päähenkilöt tuntuivat korostavan aihetta mielellään. He kertoivat maailmalle, kuinka naispoliitikot kokevat edelleen vihaa ja vähättelyä Suomessa.Sanna Marinin mukaan kritiikki naispoliitikkojen ulkonäköä, käyttäytymistä ja äänensävyä kohtaan on kritiikkiä, joka kohdistuu kaikkiin naisiin, joka ikinen päivä. Hän pitää demokratian uhkana sitä, että tiettyjä ihmisiä (naisia) yritetään hiljentää yhteiskunnassa.Myös Emma Kari sanoo dokumentissa, että naisia yritetään vaientaa vihapuheella.“Mikä on tää voimistuva vihapuhe? Se tuntuu isolta poliittiselta voimalta, joka saa naisia jo jättäytymään pois politiikasta. Tässä on kyse systemaattisesta ilmiöstä, jolla yritetään vaientaa naisia”, Kari sanoo.Toimittajat kyselevät vääränlaisia kysymyksiä, kuten että miten siellä kotona pärjäillään lasten ja perheen kanssa. Tai että millaista on olla nuori nainen politiikassa.Koko maailman tiedotusvälineet uutisoivat Newstalk ZB:n toimittajan “seksistisestä kysymyksestä”, kun hän kysyi tiedotustilaisuudessa Sanna Marinilta ja Uuden-Seelannin pääministeriltä Jacinda Ardernilta, tapaavatko he sen takia, että he ovat samanikäisiä ja heillä on paljon muutakin yhteistä.Sanna Marin puhui kaudellaan paljon naisiin kohdistuvasta vihapuheesta ja kirjoitti kuuluisan twiittinsä:“Osaamaton, kokematon, Sokoksen kassa, tyttö, tyttöhallitus, huulipunahallitus, sukkahousuhallitus, uhkailu, vihapuhe, maalitus. Kyllä, naiset johtavat hallitusta. Get over it.”Miksi suomalaiset naispoliitikot haluavat välittää maailmalle kuvan, että Suomi olisi erityisen naisvihamielinen maa? Tämä ei yksinkertaisesti pidä paikkaansa.Valtioneuvoston Viha vallassa -tutkimus kävi läpi noin 375 000 Twitter-viestiä, joista selvisi, että miehet vastaanottavat enemmän vihamielisiä viestejä kuin naiset. Samanlaisia tuloksia on saatu muun muassa Britanniasta.Viha vallassa -tutkimuksessa kysyttiin myös omakohtaisia kokemuksia vihapuheesta: haastatteluissa naiset kertoivat kokevansa enemmän vihaa, mutta numerot kertoivat, että miehiin sitä kohdistettiin faktisesti enemmän.Petteri Orpon (kok) hallitus on vasta alkutaipaleellaan, kun se on jo saanut valtavan ryöpytyksen niin somelta kuin suomalaiselta ja kansainväliseltäkin medialta.Kauhukabinetti. Natsihallitus. Äärioikeistohallitus. Sinimusta hallitus.Ylen kolumnisti kyseli kolumnissaan hiljattain vitsihuumorin varjolla, mitä eroa on Petteri Orpolla ja liskolla ja vastasi itse kysymykseensä: Liskolla on selkäranka.Vasemmistovaikuttaja puolestaan rinnasti Orpon rottaan Sinimusta hallitus vittuun -mielenosoituksessa: “Rottakin olisi parempi pääministeri. Sillä on sentään selkärankaa”, hän totesi pitämässään puheessa, jota joutui myöhemmin pyytämään anteeksi.Kansan Uutisten kolumnistin mukaan Petteri Orpo ei tarkkaan ottaen ole lapanen vaan elinkeinoelämän rukkanen.Ja niin edelleen.Minkälainen huuto olisikaan syntynyt, jos Sanna Marin olisi rinnastettu liskoon, rottaan tai lapaseen?Naispoliitikkojen on turha heilutella naiskorttia ja väittää, että heitä kohdeltaisiin huonommin kuin miespoliitikkoja. Se ei yksinkertaisesti pidä paikkaansa.Päinvastoin naispoliitikot saavat myös valtavasti nostetta, suitsutusta ja ylistystä sen takia, että he ovat, niin, nuoria naisia. Ei HBO olisi tehnyt dokumenttia, jos hallituksessa olisi istunut viisi keski-ikäistä miestä.Muistan hätkähdyttävän keskustelun miespuolisen politiikan toimittajan kanssa, joka pohti, kuinka paljon uskaltaa kritisoida Marinin hallitusta, koska heti tulee syytöksiä naisvihasta.Olisinkin suonut, että poliitikot eivät olisi keskittyneet dokumentissa väittämään, että Suomessa naispoliitikkoja kohdellaan jotenkin erityisen huonosti.Kaikkia näkyviä poliitikkoja kohdellaan huonosti niin mediassa kuin sosiaalisessa mediassa.Se on ikävää, se on vastenmielistä ja soisi, että ihmiset keskittyisivät asioihin henkilöiden leimaamisen sijasta. Mutta kovakin kritiikki kuuluu politiikkaan, eivätkä poliitikot voi käpertyä turvallisiin tiloihin ja kuitata kaikkea kritiikkiä naisvihalla.Kun nykyistä keskustelua kuuntelee, tulee fiilis, että mediaa ei saisi kritisoida, koska se on puuttumista riippumattomaan tiedonvälitykseen. Puolueellisia asiantuntijoita ei saisi arvioida, koska se on maalitusta. Ja naispoliitikkoa ei saisi arvostella, koska kyseessä on naisviha.Mutta hegemonia ei voi suojata itseään tällä tavalla.Tällainen on yksinkertaisesti laiskaa analyysia.",0
15,"Kun perussuomalainen uhoaa puolustavansa sananvapautta, hän puolustaa niiden vapautta sanoa, jotka ovat samaa mieltä kuin persu.Persu ratsastaa sananvapaudella, mutta tosiasiassa kyseessä on keppihevonen. Kun persua arvostelee, hän pillahtaa itkuun ja uhriutuu näyttävästi. Näytä minulle persu, joka puolustaa myös poliittisten vastustajiensa sananvapautta, niin minä näytän sinulle kokoomuslaisen, joka on aidosti köyhien puolella.Kun feministi puolustaa naisia, hän puolustaa niitä naisia, joiden kanssa hän on samaa mieltä. Feministi huutaa kurkku suorana näkymättömistä rakenteista, mutta on hipihiljaa islamilaisten naisten surkeasta asemasta. Feministi kertoo olevansa naisten oikeuksien puolella, mutta oikeasti hän on vain oikeaa mieltä olevien naisten puolella. Väärää mieltä olevat naiset kuten Päivi Räsänen, Ulla Appelsin tai Laura Huhtasaari saavat painua huitsin nevadaan.Suomalainen toimittaja on äärimmäisen huolissaan vihapuheesta, tekee sadannenseitsemännenkymmenennenkolmannen jutun maalituksesta ja ajaa hartiavoimin lainsäädännön kiristyksiä. Mutta kun yksi omista, toimittaja Johanna Vehkoo saa tuomion moottorisuisen Junes Lokan kunnian loukkaamisesta, suomalainen toimittaja julistaa että tuomio oli väärä. Koska tuomittu oli niin sanotusti hyvä ihminen ja vastapuoli pahis.Lokka on törkyturpainen provokaattori, mutta lain pitää olla tismalleen sama ihan kaikille meistä. Ei sen soveltaminen voi riippua siitä, onko vastapuolella hyvis vai pahis.Vasemmistoliiton eduskuntaryhmän puheenjohtajaa Paavo Arhinmäkeä epäillään rikoksesta. Hänen väitetään käyttäytyneen aggressiivisesti, potkaisseen autoa ja tarttuneen nuorta miestä rinnuksista kiinni.”Sanoin hänelle, että älä koske ja sain hänet irti itsestäni. Hän rupesi siinä sitten käärimään hihojaan ja kysyi, että ‘kuka lähtee tappelemaan’”, 19-vuotias mies kertoi Iltalehdelle.Arhinmäki itse kiistää potkaisseensa autoa.Pormestariehdokkaan mukaan hän ei vahingoittanut autoa tahallaan vaan reagoi ainoastaan kohti ajamiseen. Arhinmäen mukaan auto kiihdytti häntä kohti, jolloin hän nosti jalkansa suojaksi.Reaktioista uutiseen huomasi jälleen ihmisten aatteellisen taustan. Vasemmistoliiton kannattajat olivat vakuuttuneita, että Arhinmäki puhuu totta, vastustajat taas ryhmittyivät 19-vuotiaan nuorukaisen kertomuksen taakse.Ehkä älyvapain kommentti nähtiin vasemmistoliiton eduskuntaryhmän avustajalta Taneli Hämäläiseltä. Hämäläinen pyysi myöhemmin anteeksi tviittiään, jonka mukaan entisen ministerin sana painaa enemmän kuin 19-vuotiaan autoilijan.”En sit tiedä kumpaa uskoisi, keltaisen lehdistön tavoin 19-vuotiasta autojonnea, joka piti naapurustoa yöllä kavereineen hereillä vai entistä ministeriä”, Hämäläinen tviittasi.Huh huh, melkoista elitismiä antaa ymmärtää, että ihmisen status tai asema vaikuttaisivat siihen, puhuuko hän totta. Mistä lähtien vasemmistoliitossa on ajateltu, että kuningas on oikeassa ja alamaiset väärässä?Ja eivät kai henkilön ikä tai yhteiskunnallinen asema liity millään tavalla siihen, valehteleeko hän vai ei. Kukaan ei ole oikeassa sen takia, että on ministeri tai presidentti tai erikoislääkäri. Ammatti ei liity siihen, onko henkilö oikeassa vai väärässä.Onko niin, että jos henkilö on ollut ministeri, hänen sanansa pitää ottaa sellaisenaan todesta? Poliitikot eivät valehtele ja mitä korkeammalle poliitikko pääsee, sitä enemmän totta hän puhuu? Poliitikothan tunnetusti ovat rehellisyyden perikuvia.En minä ainakaan pysty sanomaan, valehteleeko Arhinmäki, koska en ollut paikalla. Eikä siihen pysty myöskään Taneli Hämäläinen.Olisi hyvä, että politiikassakin olisi jokin logiikka eikä elettäisi kuin pellossa, sokeasti omia puolustaen ja itsenäinen ajattelu syrjään viskaten. En ihmettele, että politiikkaa pidetään kyynisenä pelinä ja omaneduntavoitteluna; se on usein juuri sitä.Kun aatteellinen vastustaja tekee rötöksen tai töppää, aatteen fanaattinen kannattaja lähtee rummuttamaan tämän syyllisyyden puolesta. Jos rötöksen tehnyt on aatetoveri, hän on ilman muuta syytön.Aivan liian harvoin tekojen ja valintojen taustalla on aitoa ideologiaa tai aatetta – liian usein toimintaa ohjaa oman intressiryhmän etujen ajaminen ja pyrkyryys. Mielipiteet muodostuvat viiteryhmän etujen mukaan, ei itsenäisen ajattelun pohjalta.Anteeksi kyynisyyteni, mutta politiikka on useimmiten äärimmäisen kyynistä.Ihmiset tosiaan ovat tasa-arvoisia lain edessä. Junes Lokka on samalla viivalla kuin Johanna Vehkoo, samoin ex-ministeri ja pormestariehdokas on samalla viivalla kuin teini-ikäinen autojonne. Tämä on Suomen tasavallan suuri lupaus jäsenilleen, ja se tekee meistä länsimaisen sivistysvaltion.",0
16,"En tiedä, onko mitään niin typerryttävän tekopyhää kuin Oscar-gaala, jossa ylipalkatut näyttelijät kilpailevat siitä, kenen kiitospuhe kiillottaa omaa kilpeä eniten.Jossa Hollywoodin suurimmat starat haukkuvat kilpaa demokraattisesti valittua presidenttiä ja pudottelevat maailmaa syleileviä latteuksia ilmastonmuutoksesta sekä naisten ja eläinten oikeuksista.Mitä Oscar-gaalassa tapahtui? Tässä kaikki, mitä sinun tulee tietää yön käänteistäJa ennen kuin kipität raivotviittaamaan, huomautettakoon, että nämä ovat erittäin tärkeitä asioita. En ole Trumpin fani itsekään, ilmastonmuutos on todellinen ongelma, naisten ja eläinten asemaan kuuluu kiinnittää huomiota. Rasismi on väärin, ja natsit ovat pahoja.Milloin Oscar-gaalasta tuli tiedostavan eliitin esittelyareena?Mutta milloin Oscar-gaalasta oikein tuli tiedostavan eliitin esittelyareena, epätoivoinen kilpajuoksu siitä, kuka saa itsensä näyttämään puhtaimmalta hyväntekijältä?Oscar-gaalan kiitospuheissa muun muassa siteerattiin kommunistista manifestia, puhuttiin hiustyylien diskriminointia vastaan ja julistettiin, että kaikki naiset ovat supersankareita (no, eivät ole).Viime kuussa pidetyssä Golden Globe -gaalassa juontaja Ricky Gervais hyökkäsi vahvasti Hollywoodin politisoitumista vastaan:– Jos voitat tänään, älä käytä tilaisuutta poliittiseen puheeseen. Sinulla ei ole minkäänlaisia valmiuksia puhua julkisesti näistä asioista, et tunne oikeaa maailmaa. Suurin osa teistä on viettänyt kouluissa vähemmän aikaa kuin Greta Thunberg. Joten jos voitat, ota palkinto vastaan, kiitä agenttiasi, Jumalaa ja painu helvettiin. OK? Gervais ryöpytti.”Olette käyneet vähemmän kouluja kuin Greta Thunberg” – katso Golden Globe -juontaja Ricky Gervaisin rajuimmat vitsitTiedostava puhe on Hollywoodissa nykyään muodikkaampaa kuin Kim Kardashianin peppukuvat Instagramissa. Mutta sorry vaan tähdet, se näyttää hivenen falskilta. Ei siis se peppu, vaan teidän lattea tiedostamisenne.Samaan aikaan, kun vaaditte vegaaniruokaa pöytiinne, muovipulloja poistettaviksi ja läksytätte meitä siitä, kuinka elää, saavutte paikalle limusiineillanne ja yksityislentokoneillanne – jos olette kokaiinibileistänne selvinneet.Samaan aikaan, kun julistatte #metoota ja vaaditte naisrauhaa, olette vuosikymmeniä tehneet toinen toistaan väkivaltaisempia elokuvia, joissa naisia raiskataan, kidutetaan ja silvotaan mitä brutaaleimmilla tavoilla.Vain vähän kärjistäen: Hollywood on yhtä sadistista verikekkeriä, jossa paras sadisti palkitaan vuosittain kultaisella pömpelillä.Sunnuntain ja maanantain välisenä yönä pidetyssä Oscar-gaalassa jo ensimmäinen voittaja Brad Pitt avasi kiitospuheensa Trumpin vastaisella lausunnolla. Kyseessä oli piikki Trumpin viime viikolla päättyneelle virkarikosoikeudenkäynnille:– He kertoivat, että minulla on puheaikaa vain 45 sekuntia, mikä on 45 sekuntia enemmän kuin John Boltonilla senaatissa. Ehkä Quentin Tarantino tekee elokuvan siitä. Aikuiset tekevät asiat oikein, Pitt sanoi hurraavalle yleisölle.Brad Pitt sai vihdoin Oscarin – herkistyi lavalla: ”Tämä on uskomatonta”Brittitoimittaja Piers Morgan huomautti, että Tarantinon leffoissa aikuiset harvemmin tekevät asioita oikein: ohjaajalla on fetissi äärimmäisestä väkivallasta. Hänen elokuvissaan aikuiset murhaavat, ampuvat ja pilkkovat sumeilematta. Pitt itse pokkasi pystinsä elokuvasta, jonka loppuhuipennuksessa hänen kollegansa kärventää tuskissaan kirkuvaa puolustuskyvytöntä naista liekinheittimellä. Siinähän julistat #metoota, kun naisen vartalosta putoilevat lihapalat uima-altaaseen.Brad Pitt avasi voittopuheensa presidentti Donald Trumpin piikittelyllä. AOPHollywood, tuo hyveiden pesä, tekee naisten ahdistelusta seksikästä – tähtitehtaan pääasialliset rahasammot mässäilevät ihmismielen pimeimmissä sopukoissa. Hollywoodin ultraväkivaltaiset runkkuorgiat kilpailevat sillä, millainen nuorten naisten ruumisläjä saadaan kerrytettyä kussakin produktiossa.Tulee mieleen, häpeävätkö nämä raakuudella rahastajat omia töitään niin paljon, että vastapainoksi pitää vakuutella koko maailmalle omaa pyyteettömyyttään?Häpeävätkö nämä raakuudella rahastajat omia töitään niin paljon, että vastapainoksi pitää vakuutella koko maailmalle omaa pyyteettömyyttään?Älkää käsittäkö väärin, tykkään itsekin välillä katsoa ääriväkivaltaista mättöä ja kauhuleffoja, joita ei voi näyttää perheen pienimmille. Taidetta ei pidä sensuroida. Mutta Hollywoodin tekopyhyydestä jää eltaantunut maku suuhun.Jos tienaa leipänsä pilkkomalla isoryntäisiä naisia, niin sanoisi sen edes reilusti ääneen.Nyt nämä tekopyhät hurskastelijat kaahaavat papeista oikealta ohi ja kertovat puheissaan juuri sitä, mitä arvelevat kansan haluavan kuulla. Uskoo ken haluaa.Eniten överiksi meni Joaquin Phoenix itkuisessa Oscar-puheessaan, jossa iso mies soperteli luetellessaan pitkän listan maailman syntejä ja pohtiessaan, miten vasikoilta viedään maito suusta:– Kun lehmä synnyttää vasikan, varastamme vauvan, vaikka emon tuskanhuudot kuuluvat selvästi. Otamme vasikalle tarkoitetun maidon kahviin ja muroihin, Phoenix tilitti.Joaquin Phoenix sai maidontuottajat raivon valtaan Oscar-puheellaanVain hetkeä aikaisemmin Phoenix oli konservatiivimedian hampaissa, kun hän lensi Washingtonin ilmastoprotestiin kerosiinirohmulla.Joaquin Phoenix kyynelehti palkintopuheessaan lehmistä ja vasikoista. Hyperstar / Alamy Stock PhotoElokuvaohjaaja ja näyttelijä Natalie Portman taas saapui tilaisuuteen asussa, johon oli ommeltu protestina Oscar-ehdokkuuksia ilman jääneiden naisohjaajien nimiä. Totta onkin, että naisohjaajat ovat jääneet Hollywoodissa paitsioon.Moni kuitenkin huomautti, että Portmanin oma tuotantoyhtiö on koko aikana käyttänyt ainoastaan yhtä naisohjaajaa: Portmania itseään.Sanna Ukkolan kolumni: Pitääkö naisen voittaa, vaikka hän ei olisi paras? Mitä tasa-arvoa se muka on?Samaan aikaan, kun megastarat julistavat meille, että maito on murhaa, he työskentelevät itse elokuva-alalla, jolla on valtava hiilijalanjälki. Hollywood elää ja hengittää muodista; muotiteollisuus taas on yksi maailman saastuttavimmista teollisuudenaloista.Oscareista ehdokkaat lähtevät kotiinsa käsittämättömän arvokkaiden lahjusten kanssa – kaikille ohjaaja- ja näyttelijäehdokkaille jaetaan yli 200 000 euron arvoinen lahjapussukka, joka sisältää muun muassa 12 päivän luksusristeilyn ja vajaan 20 000 euron edestä plastiikkakirurgiaa. Samaan aikaan Oscarit kiillottavat kasvojaan tarjoamalla kasvisruokaa.Anteeksi kyynisyyteni. Toki voi ajatella, että on hyvä, kun maailman tunnetuimmat tähdet antavat miljoonayleisön edessä huomiota yhteiskunnallisille epäkohdille. Mutta itse en oikein usko, että he onnistuvat tällä käännyttämään ketään tai tekemään maailmaa paremmaksi.Päinvastoin vaarana on, että he karkottavat puolet kansasta, joka on heidän kanssaan politiikasta täysin toista mieltä.Yhdysvallat on jo nyt valtavan polarisoitunut, eikä kehitykselle näy loppua. Miksi näyttelijät ovat alkaneet politikoida tilaisuudessa, jonka tarkoitus on ollut juhlistaa elokuvaa?Oscarit olivat joskus tapa tuoda ihmiset lähelle toisiaan taiteen kautta, keino yhdistää kansaa. Nyt niistä on tullut tapa jakaa sitä.Oscarit olivat joskus keino yhdistää kansaa. Nyt niistä on tullut tapa jakaa sitä.Toimittaja-juontaja Sanna Ukkolan kolumni julkaistaan Iltalehden verkossa joka torstai. Inka Soveri",0
17,"Kim Kardashian nousi aikoinaan kuuluisuuteen julki vuotaneesta seksivideostaan, jolla hän muhinoi räppäri Ray J:n kanssa Meksikossa. Nykyään Kardashian on maailman seuratuin Instagram-tähti, joka postailee nettiin selfieitä pepustaan ja “rikkoo internetin” alastonkuvillaan.Viikonloppuna Kardashian osallistui häihin Italiassa kahdeksanvuotiaan North-tyttärensä kanssa, jonka hän oli pukenut korsettiin, pitsilegginseihin ja vaaleanpunaisiin tekoturkiksiin – ja sai aikaan, kappas vain, someraivon.Moni kysyi, miksi pikkutyttö on puettu korsettiin, joka on paitsi epäkäytännöllinen myös seksikäs aikuisten vaate.Aiemmin Kardashianin ex-mies Kanye West raivosi Kimille siitä, että tämä antaa pikkutyttönsä esiintyä vahvassa meikissä. Vain 16 kuukauden ikäisenä North kuvattiin 50 000 dollarin timanttikorvakoruissa.Tämä asu aiheutti kohun viikonloppuna sosiaalisessa mediassa. AOPNäyttääkin siltä, että julkisuuteen itseään hinnalla millä hyvänsä tyrkyttävä Kardashian käyttää pientä tytärtään asusteena tai koristeena, jonka avulla saa lisää huomiota. Elävä uniikkikäsilaukku? C’moon, hän on lapsi!Kardashian on muoti-ikoni ja lukuisat naiset ympäri maailman kopioivat innokkaasti hänen tyyliään. Pankoon rouva päälleen mitä huvittaa, mutta jättäköön oman kahdeksanvuotiaansa rauhaan.Kävin taannoin katsomassa pienten tyttöjen tanssishow’ta, jossa tytöt esiintyivät niukoissa napapaidoissa ja pikkuruisissa mikrosortseissa. He heiluttivat pyllyään ja keikuttivat lanteitaan, biiseissä laulettiin seksistä: “Haluan rakastella. Haluan olla nainen, joka minun kuuluu olla.” Tytöt olivat alakouluikäisiä.Pari vuotta sitten Netflixiin ilmestyi leffa Söpöläiset, joka väitti arvostelevansa lasten seksualisointia. Elokuvassa 11-vuotiaat tytöt perustavat tanssiryhmän ja esiintyvät ääriprovosoivissa asennoissa niukoissa vaatteissa. Leffa kuitenkin syyllistyi itse samaan: se zoomaili pikkutyttöjen jalkoväliin, kuvasi lattiaa nylkyttävää 11-vuotiasta ja esitti pikkutytöt sormeilemassa sukuelimiään. Elokuvasta nousi valtaisa kohu ja sitä syytettiin lasten seksualisoinnista.Tuossa iässä soitin itse palmikot päässä pianoa, kuuntelin Mozartia ja pukeuduin myrkynvirheisiin haalareihin. Kaverit nauroivat minulle, koska en tiennyt, mikä on esinahka.Nykyään lapset elävät keskellä seksuaalisia vaikutteita ja ulkonäköodotuksia. Tiktokissa pikkutytöt twerkkaavat pikkuruisissa vaatteissa, meikkaavat ja keimailevat, kuvaavat takamustaan ja rintojaan.Yle roudaa Klimax-koulukiertueella luokkiin suuseksisuojia, styroksisia peniksiä ja vaginoita ja pyytää nuoria pelaamaan mobiilipeliä, jossa napataan liikkuvia pyllyjä.Ikään kuin 15-vuotiaana ei olisi muutenkin paineita seksuaalisuuden kanssa, kun kaikki ympärillä vaikuttavat kokeneemmilta kuin itse – ja sitten Yle tuo tunnille jättipeniksiä ja usuttaa kokeilemaan suuseksisuojia. Mitäpä, jos opetettaisiin lapsille vaikkapa maantietoa ja historiaa eikä penisten suuhun työntämistä?Ylen Akuutin pari vuotta vanhassa videossa puolestaan 8-vuotias tenttaa vanhempiaan orgasmista, “seksimisestä” ja kyselee, kuinka usein vanhemmat olivat yhdynnässä, kun tekivät häntä.Suomen Fitnessurheilu ry puolestaan suunnitteli 12-vuotiaiden lasten kilpatoiminnan aloittamista. Lasten kisoissa oli tarkoitus olla mukana perinteinen fysiikkakierros, jossa arvioidaan pienten kilpailijoiden vartaloa. Onneksi kritiikkivyöryn takia liitto päätti haudata pöyristyttävän typerän suunnitelmansa.Nykyään jo yhdeksänvuotiaille kaupataan topattuja rintaliivejä, yksitoistavuotiaat kipsuttavat kadulla pikkukorkkareissa, napa vilkkuu lyhyen paidan alta, farkut ovat valmiiksi rikki, sortsit paljastavat vähän liikaa.Seksuaalisuutta korostava kulttuurimme tunkee jo lastenhuoneisiinkin. Ei päästetä sitä sinne. Lasten pitäisi antaa olla lapsia, ei seksikkäitä pikkuaikuisia.",0
18,"Maailma ei ole koskaan elinaikanani ollut niin lähellä ydinsotaa kuin nyt. Kolmas maailmansota, joka käydään ydinaseilla, on käsittämätön kauhukuva, mutta ikävä kyllä todennäköisyys sille kasvaa koko ajan.Mitä paremmin Ukraina menestyy sodassa, sitä vaarallisemmaksi tilanne muuttuu. Mitä suuremmassa pulassa Putin on, mitä ahtaammassa nurkassa hän värjöttelee, sitä todennäköisemmin hän turvautuu ydinaseeseen.Ja juuri nyt elämme todella vaarallista aikaa.YK:n pääsihteerin Antonio Guterresin sanoin “ihmiskunta on vain yhden väärinkäsityksen, yhden virhelaskelman päässä ydintuhosta”.Nord Stream -kaasuputkien epäilty räjäytys Itämerellä on mahdollisesti aito sotilasoperaatio, Venäjän suora hyökkäys länttä vastaan.Jos Venäjä on räjähdysten taustalla, se ei enää käy sotaa ainoastaan Ukrainaa vastaan vaan on aloittanut sotatoimet Itämerellä.Samaan aikaan diktaattori Vladimir Putin värvää lisää miehiä sotaan liikekannallepanolla, toteaa Venäjän olevan sodassa koko länttä vastaan ja uhkailee ydiniskulla. Itä-Ukrainassa pyssymiehet kulkivat ovelta ovelle keräämässä nimiä näennäisissä ja laittomissa “kansanäänestyksissä”, joiden tarkoitus on liittää neljä separatistialuetta Venäjään. Perustellumpaa olisi puhua kivääriäänestyksistä.Venäjän ydinasedoktriinin mukaan Venäjän alueelle suuntautunut hyökkäys, joka uhkaa maan olemassaoloa, voisi laukaista ydinaseen käytön. Kun Ukraina tulevaisuudessa taistelee noilla alueilla, Venäjä voisi todeta, että nyt te hyökkäätte Venäjää vastaan. Siinä voisi syntyä syy ydinaseen käytölle.Venäjä on aiemminkin uhkaillut länttä ydiniskulla, mutta Putinin oma retoriikka aiheesta on ollut maltillisempaa. Nyt puheiden sävy on muuttunut ja kiristynyt.Myös presidentti Sauli Niinistö on huolissaan Putinin entistä kovemmista puheista. Hänen mukaansa Putin on pokeritermein pannut “all-in”, eikä aio luovuttaa.– On varsin huolestuttavaa, kun eskalaatioprosessi lähtee liikkeelle. Se ei yleensä helposti pysähdy, vaan pyrkii kertautumaan, Niinistö sanoi puhuessaan toimittajille New Yorkissa.Putin on tähän mennessä toiminut toki täysin brutaalisti ja järjettömästi, mutta kuitenkin jotenkuten ennustettavasti. Hän ei ole keikuttanut venettä liikaa käynnistääkseen esimerkiksi Naton vastahyökkäystä.Nyt jokin on muuttunut. Putin eskaloi kuin viimeistä päivää. Hän pelaa täysillä: upporikasta tai rutiköyhää. Putin nokittaa nyt kirjaimellisesti pokeripöytään sekä oman itsensä että koko Venäjän.Jos venäläisten rintama romahtaa Ukrainassa ja edessä on pelkkä nöyryytys ja tappio, hän saattaa nurkkaan ajettuna turvautua epätoivoisiin tekoihin.Venäjän sotilaallisiin oppeihin kuuluu niin sanottu escalate to de-escalate -strategia, jonka mukaan ydinaseen käyttö voi pakottaa vihollisen vetäytymään ja antamaan myönnytyksiä.Bluffaako Putin? Toivottavasti, mutta mahdollisesti ei. Siihen ei ainakaan voi tuudittautua.– Jos maamme alueellista koskemattomuutta uhataan, käytämme varmasti kaikkia mahdollisia keinoja suojellaksemme Venäjää ja kansaamme, Putin sanoi ja painotti vielä:– Tämä ei ole bluffia.– Kun ihmiset sanovat, että he eivät bluffaa, siihen pitää suhtautua vakavasti”, huomautti EU:n ulkoasioiden ja turvallisuuspolitiikan korkea edustaja Josep Borrell.Bidenin kansallisen turvallisuuden neuvonantaja Jake Sullivan puolestaan totesi, että Kremlin ydinvaroitukset ovat “asia, joka meidän on otettava tappavan vakavasti”.Ja niin Valkoinen talo tekeekin, kuten on tehnyt koko ajan. Ydinsodan todennäköisyyden nousu vaikka edes prosenttiyksiköllä on äärimmäisen vaarallista, sillä globaali ydinsota on eksistentiaalinen uhka, se voi olla sukupuuttotapahtuma.Koronaa hysteerisesti pelännyt Putin näyttää tällä hetkellä välittävän enemmän Venäjän voitosta kuin omasta hengestään. Jos hän välittäisi itsestään, hän lopettaisi sodan. Mutta tästä ei ole minkäänlaisia merkkejä, päinvastoin.Washington Post listaa mahdollisia skenaarioita ydiniskulle.Putin voisi tehdä esimerkiksi demonstraatiolaukauksen asumattoman paikan yllä, kuten Mustallamerellä. Tällä Venäjä näyttäisi olevansa tosissaan ja toivoisi lännen perääntymistä. Kukaan ei kuolisi eikä fyysistä tuhoa tulisi, mutta koko maailma järkkyisi ennennäkemättömällä tavalla.Tämä ei vaatisi ydinasevastausta Yhdysvalloilta, mutta Venäjän asema kävisi entistä tukalammaksi, pakotteet kiristyisivät ja Kiina ja Intia ottaisivat nopeasti etäisyyttä.Todennäköisimpänä skenaariona Washington Post pitää “pienehkön” ydinaseen laukaisua jossain sotilaallisessa kohteessa Ukrainassa. Räjähdys tappaisi satoja tai tuhansia ja aiheuttaisi merkittävää tuhoa.Tämäkään ei vaatisi Natolta ydinasevastausta, vaan johtaisi todennäköisesti lisäsanktioiden lisäksi massiiviseen lisäapuun Ukrainalle ja mahdollisesti iskuun sitä sotilastukikohtaa vastaan, josta ydinohjus lähetettiin.Kolmantena vaihtoehtona lehti listaa suuremman ydinaseen käytön esimerkiksi Kiovassa, mikä johtaisi kymmenientuhansien ihmisten kuolemaan ja massiivisiin vahinkoihin. Siviilikohdetta vastaan käytetty ydinase Naton ulkopuolisessa maassa johtaa Naton tai Yhdysvaltojen vastaukseen, mutta ei Washington Postin mukaan välttämättä ydinaseiden käyttöön vielä tässäkään vaiheessa.Jos Venäjä lähtisi ydinasehyökkäykseen Nato-maata vastaan, Nato voisi vastata samalla mitalla ja maailma joutuisi keskelle pahinta mahdollista painajaista, keskelle ydinsotaa.Mikä siis neuvoksi? Ydinsota olisi pahin mahdollinen vaihtoehto koko ihmiskunnalle. Rauha on epätodennäköinen vaihtoehto. On siis jatkettava taistelua.Jokainen lännen tekemä päätös tulee arvioida sen kautta, lisääkö toimi täysimittaisen ydinsodan riskiä – ja näin Valkoinen talo toki toimiikin.Samaan aikaan Venäjää ei saa päästää kiristämään ydinaseilla. Taiteilu näiden kahden päämäärän välillä on äärimmäisen vaikeaa.",0
19,"Enpä haluaisi olla vihreiden varapuheenjohtaja Atte Harjanne juuri nyt. Harjanne on saanut märän rätin kasvoilleen jo kaksi kertaa kymmenen päivän sisällä – täydellinen julkinen nöyryytys, puukko selkään ja matto jalkojen alta.Lohdutuspalkkioksi Harjanteelle tarjotaan paikkaa eduskuntaryhmän puheenjohtajana, elleivät maailmankirjat ole aivan sekaisin. Muu näyttäisi jo työpaikkakiusaamiselta.Ryhmyrin pesti aukeaa nyt, kun Emma Kari nousee ympäristöministeriksi – mutta tietenkään ryhmyri ei ole mikään ministeri. Ei ole samanlaista valtaa, ei vitossarjan Bemaria, ei erkkareita, ei mitään.Törmäsin Atte Harjanteeseen alakerran K-marketissa viikko sitten. Hän oli sattumoisin juuri törmännyt Osmo Soininvaaraan – kassalla seisoi kaksi vihreää miestä ja minä. Päivittelin miehille huhuja, joiden mukaan Harjanne ollaan jättämässä sivuun myös ministerivalinnoissa ja sanoin, että lähtisin itse vetämään puolueesta ja vähän vikkelään, jos olisin Harjanteen saappaissa. Harjanteen pokka piti; hän naureskeli eikä millään tavalla näyttänyt jännittävänsä tulevaa valintaa, eihän hän voisikaan sitä toimittajalle myöntää.Mutta voi kuvitella, että pinnan alla upseerin veri kuohuu. Taannoisessa puoluekokouksessa Harjanne valittiin varapuheenjohtajaksi suurimmalla äänimäärällä. Siksi näytti selvältä, että Harjanne valittaisiin puheenjohtajan sijaiseksi Maria Ohisalon äitiysloman ajaksi.Mutta ei. Puoluekokouksen kannatuksella pyyhittiin pöytää.Demokratiasta juhlapuheissaan jauhava puolue-eliitti sivuutti suvereenisti kentän äänen, ja puheenjohtajan sijaiseksi valittiin nuori vihainen nainen, punavihreä feministi Iiris Suomela, joka tunnetaan kärkkäistä lausunnoistaan ja polarisoivasta tyylistään.“Iiris ja Emma (Kari) eivät suostu kommunikoimaan erimielisten kanssa. Heidän kommunikaationsa on vihamielistä. He eivät ole missään mielessä sillanrakentajia, (aatteellisen) hygienian vaatimus on jopa yliampuvaa”, eräs pitkän linjan vihreä kuvaa.Selitykseksi Harjanteen syrjäyttämiselle tarjottiin sitä, että aluevaalit ovat tulossa ja Harjanne on Helsingistä. Selitys ontuu kuin kolmijalkainen spanieli. Maria Ohisalo on itsekin helsinkiläinen ja olisi vetänyt kampanjan joka tapauksessa ilman äitiyslomaa.Harjanne kertoi useaan otteeseen olevansa käytettävissä pätkäpuheenjohtajaksi, mutta keskustelujen jälkeen taipui itsekin tukemaan Suomelaa tehtävään.“Atte oli liian kiltti, hän väisti ja jousti. Valinnat menivät pala palalta siihen, että häntä ei lopulta valittu mihinkään. Hän oli se kiltein pala, joka on suostunut väistymään”, toinen lähde kuvaa.Ulospäin näyttää siltä, että Atte Harjanne on liian oikeistolainen, liian markkinatalousmyönteinen ja niin, liian mies punavihreälle puolue-eliitille.“Olettaisin, että he halusivat säilyttää puheenjohtajan naaman naispuolisena”, kolmas vihreiden sisäpiiriläinen arvioi.Harjanne jäi nuolemaan näppejä myös ministerivalinnoissa, kun Emma Kari nousi ympäristöministeriksi ja Krista Mikkonen siirtyi sisäministeriksi. Näissä valinnoissa painoi toki myös kokemus ja maantiede. Jos Harjanne olisi valittu ja Krista Mikkonen syrjäytetty, kaikki kolme ministeriä olisivat olleet Helsingistä. Joensuulainen Mikkonen vyörytti kulisseissa läpi ajatusta, että yhden ministerin täytyy tulla muualta.“Krista tarttui tähän ajatukseen vahvasti eikä väistynyt. Hän kävi kulisseissa kovan kampanjan, että hänellä pysyisi ainakin jokin ministerinpaikka”, sisäpiirilähde kuvaa.Lisäksi ongelmana pidettiin sitä, että eduskuntaryhmän kolmesta miehestä kaksi ei voi olla ministereitä. Pekka Haaviston syrjäyttäminen ei tule kysymykseen.Maantiedettä suurempi ongelma vihreille kuitenkin on puolueen mieskato. Vihreitä äänestää eduskuntavaaleissa vain viisi prosenttia miesäänestäjistä. Puolueen ilmastohätätilaa, luontokatoa, feminismiä, jopa miesvihaa kurkku suorana huutava touhu ei yksinkertaisesti puhuttele miehiä.Vihreät väittävät kannattavansa sukupuolten välistä tasa-arvoa, mutta todellisuudessa puolue kannattaa naisten valtaa. Tasa-arvosta alati toitottavalla puolueella on eduskunnan ehdottomasti epätasa-arvoisin eduskuntaryhmä: kolme miestä ja peräti 17 naista.Vihreiden miesten on hyvin vaikea saada ääniä vaaleissa, ja miespuoliset kärkinimet näyttävät hiipuvan yksi kerrallaan. Viime eduskuntavaaleissa rannalle jäi tukku nimekkäitä miespoliitikkoja, kuten Touko Aalto, Ozan Yanar, Olli-Poika Parviainen ja Oras Tynkkynen.Puolueessa on jopa kampanjoitu  sloganeilla kuten: “Älä odota tasa-arvoa, äänestä naista.”Kirjailija, vihreistä kyllikseen saanut Jarkko Tontti perusteli jo vuonna 2008, miksi hän ei lähtenyt ehdolle vihreiden listalta.“Toinen syy oli sukupuoleni ja seksuaalinen suuntautumiseni. Kaltaiseni olion ei ole mahdollista menestyä vihreänä poliitikkona. Karu tosiasia on, että valkoihoisen heteromiehen ei kannata lähteä ehdolle vihreiden listoille eikä toimia vihreissä muutenkaan”, hän kirjoitti Vihreän langan kolumnissaan.Tilanne on noista ajoista miesten kannalta vain pahentunut.Vihreiden valintoja on hyvin vaikea ymmärtää strategisen taktikoinnin kannalta. Puolueen megalomaaninen ongelma on liian kapea kärki – ja sillä ei näytä olevan edes halua laajentaa kannattajakuntaansa. Identiteettipolitiikka ja symboliset seikat ratkaisevat valinnoissa, ei halu laajentaa liikettä merkittäväksi puoluepoliittiseksi toimijaksi.“Vihreiden imagossa on ollut jo jonkin aikaa Aten kokoinen reikä. Puoluekokous sen näki, mutta… Siellä on puoluekentässä aukko, josta vihreät on itse vetäytynyt pois. Henkilövalinnat olisi pystyttävä tekemään kylmän loogisesti”, eräs pitkän linjan vihreä kuvaa.Puolueen sisällä mielipiteitä jakava Emma Kari on ollut viime vuodet hyvin hiljaa ja näkymätön, käytännössä kadonnut julkisuudesta täysin. Ympäristöministerin paikalta sisäministeriksi vastentahtoisesti siirtynyt Krista Mikkonen saa pyyhkeitä näkymättömyydestä myös omiltaan.Vihreät on nykyään enemmän yhden asian puolue kuin kaikkien yhden asian puolueiden äiti, isä ja kummisetä persut. Ilmastoasia on lähes kaikkien muidenkin puolueiden asialistalla, ei sillä kannatusta nosteta. Puolueen kannattaisi laajentaa kokonaisosaamistaan ja asialistaansa, mutta halua tähän ei näytä olevan.Vasemmistolaista naisenergiaa edustavat myös huippusuosittu pääministeri Sanna Marin (sd) ja vasemmistoliiton Li Andersson, jotka keräävät ihan samoja äänestäjiä kuin Iiris Suomela ja Emma Kari – ja heitä paljon tehokkaammin. Vihreillä olisi ollut nyt kärjen laventamisen paikka. Jostain käsittämättömästä syystä se hukattiin, ja puolue jatkaa itsensä ajamista marginaaliin.",0
20,"Pitäisikö erota vaimosta vai pysyä hänen kanssaan yhdessä?Tätä pohti sosiaalipsykologi Roy Baumeister uransa alkuvaiheessa. Hän alkoi tilastoida hyvien ja huonojen päivien suhdetta liitossaan. Muutaman kuukauden kuluttua vastaus oli selvä: hyviä päiviä oli kaksi kertaa enemmän kuin huonoja.Baumeister tiesi heti, mitä tekisi. Hän otti eron vaimostaan.Yllättävä päätös, mutta looginen sosiaalipsykologille. Kahden suhde yhteen ei riitä mihinkään, kun kyse on rakkaudesta ja avioliitosta. Hyviä päiviä pitäisi olla paljon enemmän.Me muistamme usein selvästi elämämme huonot hetket ja ahdistavat kokemukset. Me huomaamme tuttavissamme helposti ärsyttävät piirteet ja luotamme enemmän Tripadvisorin huonoihin kuin hyviin arvioihin.Tämä johtuu meidän päässämme olevasta negatiivisuusharhasta, josta Baumeister kirjoitti John Tierneyn kanssa The Power of Bad -kirjassaan.Negatiivisuusharha tarkoittaa sitä, että yliarvioimme ikävien asioiden todennäköisyyttä ja kiinnitämme enemmän huomiota pahoihin kuin hyviin asioihin. Se on yksi yleisistä kognitiivisista vinoumista.Psykologi John Gottman saavutti kuuluisuutta tutkittuaan onnellisia avioliittoja. Gottmanin mukaan onnellisessa avioliitossa positiivisia tunneilmaisuja on jopa viisi kertaa enemmän kuin negatiivisia. Hän huomasi tutkimuksissaan, että jos hyviä ja pahoja kokemuksia oli yhtä paljon, pariskunnat yleensä päätyivät eroon.Tämä johtuu juuri negatiivisuusharhasta, huonoista kokemuksista jää syvempi jälki kuin hyvistä.Huomaat sen itsekin, kun mietit, kumpi asia jää mieleesi paremmin: kehut vai haukut. Yleensä ihmiset muistavat kritiikin paljon selvemmin.Näin kävi myös suosionsa huipulla olevalle presidentti Ronald Reaganille. Kun Reagan 1980-luvun puolivälissä matkusti New Yorkin pormestarin kanssa Manhattanilla hänen huomionsa kiinnittyi yhteen asiaan.“Hei, näitkö tuon miehen? Hän näytti minulle keskisormea”, Reagan sanoi pormestarille.“Herra presidentti, kaikki nämä ihmiset hurraavat teille ja toivottavat teidät tervetulleiksi. Ja te huomaatte yhden miehen, joka näyttää keskisormea?”“Vaimoni sanoo ihan samaa. Näen aina vain miehen keskisormen kanssa”, presidentti huokaisi.Evoluutio on ohjelmoinut meidät kokemaan enemmän negatiivisia kuin positiivisia tunteita: pelkoa, vihaa, tuskaa ja katkeruutta. Muistamme helposti yhden haukun, mutta unohdamme lukuisat kehut, jotka työstämme saamme. Tunnistamme helpommin vihaiset kasvot kuin iloisen ilmeen, takaiskut pahoittavat mielemme pidemmäksi aikaa kuin saavutukset.Siksi myös negatiivinen poliittinen kampanjointi on ikävä kyllä usein hyvin tehokasta – ja juuri siksi Yhdysvaltain presidentinvaaleissa nähdään valtavasti lokakampanjointia. UnsplashMuistan kuinka olin käymässä Jenkeissä viime vaalien alla. Televisiossa näytettiin NRA:n Donald Trumpia tukevia mainoksia: niissä kuvattiin ristejä hautausmaalla ja syytettiin entistä ulkoministeriä, Hillary Clintonia Benghazin lähetystöiskusta.Baumeister ja Tierney toteavatkin kirjassaan The Power of Bad, että keppi on tehokkaampi motivointikeino kuin porkkana. Palkinto usein motivoi vähemmän kuin rangaistuksen välttely.Negatiivisuusharhalla on myös hyviä puolia. Saamme kiittää sitä siitä, että me olemme lajina elossa. Kun kamppailimme villipetojen kanssa savannilla, tämä ominaisuus piti meidät hengissä. Mutta turvallisessa nyky-yhteiskunnassamme tarvitsisimme negatiivisuusharhaa paljon vähemmän.Terveystilastotieteen popularisoija Hans Rosling osoittaa kirjassaan Faktojen maailma, kuinka paljon paremmassa yhteiskunnassa me elämme kuin kuvittelemme.Ihmiset luulevat helposti, että maailma muuttuu koko ajan huonompaan suuntaan. Tämä ei ole totta. Maailma ei ole koskaan ollut parempi paikka elää kuin nyt.Maailman lapsista jopa 80 prosenttia on rokotettu. Eurooppalaisista toimittajista tämän tiesi Roslingin kyselyissä vain kuusi prosenttia. Naisten koulutuksen pituuden osasi arvioida vain noin 14 prosenttia.Roslingin mukaan jopa simpanssit osaisivat umpimähkään arvata vastaukset paremmin kuin me ihmiset.Mutta negatiiviset uutiset ylittävät helpoiten uutiskynnyksen. Televisio ja radio tuo eteemme kimaran katastrofiuutisia, terrori-iskuja ja koronan kauheuksia. Usein unohtuukin, että elämme yltäkylläisemmässä maailmassa kuin muinaiset ruhtinaat ja kuninkaat.Kannattaa siis tiedostaa omat ajatteluvirheensä. Olet luultavasti onnellisempi kuin luulit.",0
21,"Yhtäkkiä Johnny Depp astelee huoneeseen, ja yleisö hiljenee hetkessä. On heinäkuu 2006 ja istun lontoolaisessa luksushotellissa muiden toimittajien kanssa.Depp nostaa käden stetsonilleen tervehdykseksi, virnistää ja istahtaa pöytään Pirates of the Caribbean -vastanäyttelijänsä Keira Knightleyn viereen.Depp näyttää viimeistä piirtoa myöten filmitähdeltä: päässä mustat aurinkolasit, oranssissa paidassa ”gonzo”-teksti ja rinnassa Che Guevara -merkki. Depp on hieman krapulassa, sillä eilisilta vierähti pikkutunneille uuden leffan ensi-iltapirskeissä, jossa hän ryysti olutta Knightleyn kanssa. Nyt hän laskee eteensä valtavan kahvimukin.Olen Lontoossa Ilta-Sanomien kirjeenvaihtajana ja tapaan jatkuvasti maailmantähtiä, mutta Depp on ylivoimaisesti karismaattisin näyttelijä, jonka olen koskaan kohdannut.Hän istuu rennosti jäykän ja ujonoloisen Knightleyn vieressä ja saa tämän tästä toimittajat nauramaan ääneen. Kun erään toimittajan kännykkä pärähtää soimaan, Depp uhkaa ruveta tanssimaan soittoäänen tahdissa.Depp on 43-vuotias ja uransa huipulla, uusimmasta elokuvasta povataan kaikkien aikojen tuottavinta leffaa, ja Deppin hahmo, kapteeni Jack Sparrow, on noussut jo kulttiasemaan. Elämä on muutenkin mallillaan: Depp on korviaan myöten rakastunut ranskalaiseen näyttelijättäreen Vanessa Paradisiin ja hän on kahden lapsen isä.Toisin oli vielä kymmenen vuotta aiemmin. Silloin Depp juhli, joi ja veti huumeita. Hän seurusteli huippumalli Kate Mossin kanssa ja eli kuin viimeistä päivää: vuonna 1994 Depp pidätettiin, kun hän sekoili kännissä hotellihuoneen maan tasalle.Kysyn Deppiltä noista ajoista ja siitä, onko hän nyt muuttunut.– Olin silloin idiootti. Vasta nyt tajuan sen. Käyttäydyin kuin sekopää, näyttelijä vastaa ja vakuuttaa, että rakkaus on tehnyt hänestä täysin toisenlaisen miehen.Deppin charmi puree: toimittajat unohtavat ammattiylpeytensä ja pressitilaisuuden jälkeen kerääntyvät miehen ympärille vonkaamaan häneltä nimikirjoituksia.Kelataan ajassa kolme vuotta eteenpäin. Depp tapaa Amber Heard -nimisen näyttelijän Rommipäiväkirja-elokuvan kuvauksissa. Kuuden vuoden kuluttua Heard ja Depp alkavat seurustella, yhdeksän vuoden kuluttua he ovat naimisissa ja sitä seuraavana vuonna jo eronneet.Nyt pariskunta käy läpi brutaalia ja vastenmielistä oikeustaistelua Virginian osavaltiossa, jossa silmiemme eteen vyörytetään katastrofaalisen suhteen rumimmatkin yksityiskohdat ja Hollywood-parin kuvottavat sikailut.Näyttää siltä, että Paradis onnistui rauhoittamaan Deppin vain hetkeksi. Julkisuuteen pusketaan kuvia ja videoita hänen sekoiluistaan, sammumisistaan ja huumeidenkäytöstään. Heardin mukaan Depp on jatkuvasti pahoinpidellyt häntä ja käyttänyt häntä seksuaalisesti hyväkseen.Depp puolestaan syyttää Heardia väkivaltaisesta käytöksestä.Oikeustaistelusta on sukeutunut hämmentävä mediaspektaakkeli. Maailman silmien eteen on vyörytetty pariskunnan viinanhuuruiset tappelut, väitteet lasipullolla raiskauksesta, silpoutuneista sormista, ulosteesta sängyllä, verellä tuhrituista peileistä, kasvoihin tumpatuista savukkeista ja kolmen kimpasta miljardööri Elon Muskin kanssa höystettynä sinne tänne sammuneen Deppin kuvilla.Rumaa, karmeaa ja vastenmielistä.Hollywoodin entinen unelmapari lyö toisiaan vyön alle lujemmin kuin yksikään merirosvo Pirates of the Caribbean -kimarassa.Ja koko maailma tuijottaa herkeämättä hämmentävää näytelmää, vaikka sillä on merkitystä ainoastaan kahden päätähden ylipaisuneiden egojen kannalta.Samaan aikaan kun tämä säälittävä ja huomionhakuinen pariskunta käy taisteluaan mediatilasta, Venäjä tuhoaa siviileitä Ukrainassa, ja maailma kamppailee koronapandemian kourissa. Miljoonat ihmiset kärsivät ympäri maailmaa, kun etuoikeutettu miljonääripariskunta poseeraa omalle fanikunnalleen täysin turhanpäiväisessä oikeudenkäynnissä. Ja yleisö tuijottaa herkeämättä, antaa omia tuomioitaan sosiaalisessa mediassa, kehonkielen analysoijat tarkkailevat näyttelijöiden jokaista mikroilmettä ja elettä.Hämmästyttävintä on, että ihmiset kuvittelevat tietävänsä, kumpi pariskunnan jäsen valehtelee ja kumpi puhuu totta. Sosiaalinen media on jo tyystin tuominnut Amber Heardin valehtelijaksi ja kullankaivajaksi, joka on vain Deppin rahojen perässä.Somen käyttäjät ja tubettajat tehtailevat pilkkameemejä naisesta, joka itkien kertoo, kuinka puoliso on pahoinpidellyt häntä kerta toisensa jälkeen.Metoon jälkimainingeissa naisia ei ole ollut tapana kyseenalaistaa, kun he ovat kertoneet seksuaalisesta väkivallasta tai parisuhdeväkivallasta, mutta tämä oikeudenkäynti on poikkeus. Se johtuu siitä, että toisella puolella on yksi maailman rakastetuimmista ja tunnetuimmista näyttelijöistä: kolminkertainen Oscar-ehdokas, joka heittelee lentosuukkoja ihailijoilleen ja jonka fanikunta uskoisi, vaikka tämä väittäisi, että kuu on tehty kermasta.Samaa yrittää myös Amber Heard. Molemmat näyttelijät pitävät oikeussalia estradinaan, mutta Heard on huomattavasti tuntemattomampi ja äärettömän paljon vihatumpi kuin Johnny Depp.Selvästi hyvin traumatisoituneesta Amberistä on tullut globaali naurunaihe, josta leviää meemejä, tekaistuja kuvia ja pilkkavideoita ympäri nettiä. Nettiadressi vaatii, että hänet hyllytetään Aquaman 2 -leffasta, Twitterissä trendaavat hashtagit #amberheardisapsycopath ja #justiceforjohnny, ja Amberia kuvataan valehtelijaksi, jolla on persoonallisuushäiriöitä.Samaan aikaan vain kaksi prosenttia naisista uskaltaa raportoida parisuhdeväkivallasta poliisille. Eikä ihme.Depp todennäköisesti häviää jutun oikeudessa kuten hävisi edellisenkin oikeustaistonsa The Sun -lehteä vastaan, mutta yleisön silmissä hän on voittaja. Metoon myötä me olemme valmiita tuomitsemaan miehiä pelkkien väitteiden perusteella, koska meistä tuntuu, että he ovat todennäköisesti syyllisiä – mutta edes oikeudenkäynnistä tullut tuomio ei riitä meille, jos meistä tuntuu, että tuomittu on hyvä tyyppi.Minäkin pidän Johnny Deppistä ja minustakin näyttää, että Amber näyttelee, kun hän kertoo Deppin julmuuksista. Mutta onneksi oikeudenkäyntejä ei ratkaista minun tunteillani eikä sillä, mitä mieltä yleisö on Deppin elokuvista.Lopulta kyse on vain erittäin sairaasta ja tulehtuneesta parisuhteesta, jonka molemmat osapuolet ovat käyttäytyneet järkyttävällä tavalla toisiaan kohtaan. Kyse on parisuhdeväkivallasta, äärimmäisen yksityisestä aiheesta, josta julkinen oikeudenkäynti on tehnyt viihdettä ja maailmanlaajuisen banaalin vitsin.En tiedä, kumpi pariskunnan jäsenistä on hyvis ja kumpi pahis. Molemmat ovat käyttäytyneet hirvittävällä tavalla, eikä minua suoraan sanottuna erityisesti edes kiinnosta. Koko narsistinen spektaakkeli pitäisi käydä suljettujen ovien takana, eikä tehtailla väkivallasta karmeaa viihdettä.",0
22,"Tutkijaryhmä teki melkoisen jäynän tiedeyhteisölle muutama vuosi sitten. Ryhmä tehtaili tekaistuja valetutkimuksia ja lähetti niitä sosiaalitieteellisiin lehtiin julkaistaviksi.Tutkijat väittivät huuhaatutkimuksissaan muun muassa, että penis on sosiaalinen konstruktio, joka aiheuttaa ilmastonmuutosta, käänsivät Mein Kampfia naistutkimuksen kielelle ja ilmoittivat, että koirapuistot ovat “koiraraiskauskulttuurin petrimaljoja”.Eräässä artikkelissa ryhmä ehdotti, että valkoisten miesten pitäisi istua koulussa lattialla hiljaa kahleissa, jotta he oppisivat etuoikeutensa.Kahdestakymmenestä valetutkimuksesta seitsemän läpäisi toimitusten akateemisen seulan.Fat Studies julkaisi artikkelin, jossa ryhmä väitti, että sairaalloinen lihominen on kehonrakennusta samaan tapaan kuin kuntosalilla käyminenkin, ja lihominen olisi mitä mainioin urheilulaji kehonrakennuksen tapaan.Sexuality & Culture -lehti puolestaan julkaisi ylisanojen kera artikkelin, jossa kannustettiin miehiä käyttämään anaalidildoja, jotta heidän homo- ja transfobiansa vähenisi.Gender, Place & Culture ylisti artikkelia, jonka mukaan miehet pitää kouluttaa kuin koirat, jotta raiskauskulttuuri estettäisiin. Artikkeli totesi, että koirien keskinäinen nylkyttäminen on osoitus koirien “raiskauskulttuurista” ja että omistajat usein olettavat koiriensa sukupuolen.Arvostettu julkaisu nosti artikkelin yhdeksi 25-vuotisjuhlanumeroidensa pääartikkeliksi. Vertaisarviointi ylisti sitä “upeaksi artikkeliksi”.Tutkijat perustelivat myöhemmin jäynäänsä halulla puhdistaa sinänsä tarpeelliset tieteenalat hölynpölystä ja politikoinnista.“Jotain on mennyt pieleen yliopistoissa – varsinkin joillain humanistisilla tutkimusaloilla. Yhteiskunnallisten epäkohtien oikomisesta on tullut tärkeämpää kuin totuuden selvittämisestä. Tutkijat painostavat opiskelijoita ja muita laitoksia omaksumaan heidän maailmankuvansa. Tämä maailmankuva ei ole tieteellinen eikä tarkka”, tutkijat perustelivat HS:n mukaan Areo-lehdessä.Helsingin Sanomat julkaisi lauantaina pääkirjoituksen, josta nousi hämmentävä kohu.Kirjoituksessa verrattiin 70-luvun suomettunutta, taistolaista ilmapiiriä tähän päivään, jolloin politiikka herättää taas kiihkeitä tunteita yliopistoissa.Kirjoitus mainitsee Yhdysvalloista Suomeen saapuneen intersektionaalisen ideologian, joka haastaa monet perinteiset tavat ajatella.Kritiikkiä ja kammoksuntaa herätti erityisesti seuraava virke: “Mitä kauemmas tieteen ytimestä edetään yhteiskunnallisille, humanistisille ja lopulta taiteellisille aloille, sitä vähemmän akateemisessa kilpailussa on empiriaa ja sitä enemmän ideologiaa.”Humanististen tieteiden edustajat repivät totaalisesti pelihousunsa, kilahtivat tyystin.Somessa suuttuneet ilmoittivat lopettavansa Hesarin tilauksen, eräässä paljon jaetussa twiitissä puhuttiin “pommista ja sodanjulistuksesta”, moni kehotti boikotoimaan Hesaria.Ehkä absurdein twiitti tuli taloustieteilijä Markus Jäntiltä, yhdeltä vasemmistoliiton perustajista.“Suosittelen, että kollegat eivät vastaa puhelimeen tai sähköpostiin, kun toimittaja soittaa. Ehkä HS:n päätoimitus vähitellen oppisi arvostamaan yhteiskuntatieteitä. Tai sitten ei.”Kuvitelkaa maailmaa, jossa poliitikot toimisivat näin. He alkaisivat kiukutella ja boikotoida lehteä, jos tulee pikkuisen kritiikkiä.Jäntille ja muille cancelloijille tiedoksi: avoimeen länsimaiseen demokratiaan kuuluu vapaa keskustelu esimerkiksi tieteestä. Me emme elä Neuvostoliitossa.Sitä paitsi tiede tuskin kärsii siitä, jos sen haavoittuvuuksista puhuu ja jos media tarttuu mahdollisiin epäkohtiin. Päinvastoin, tiede vahvistuu avoimesta keskustelusta.Hämmentävä keskustelu paljasti myös sen, että osa humanisteista elää edelleen hauraassa norsunluutornissa, niin suhteettoman herkkähipiäinen reaktio oli. Tieteen merkityksestä ei juuri puhuta, ja humanistiporukka onkin saanut puuhastella omassa yksinäisyydessään hankkeidensa parissa.Pääkirjoituksesta hermonsa menettäneet eivät edes juuri pyrkineet argumentoimaan kirjoitusta vastaan vaan aloittivat poliittisille ideologeille tyypillisen cancellointi- ja häpäisykampanjan.Pääkirjoitukseen olisi voinut suhtautua toisinkin: ottaa se keskustelunavauksena ja argumentoida tutkijan analyyttisyydellä laadukkaan tutkimuksen puolesta. Nyt reaktiot vahvistivat varsinaisen kirjoituksen sanomaa.Iso osa pöyristyjistä vaikutti kaiken lisäksi olevan juuri vasemmistolaisesti ajattelevia humanisteja eli hermostuminen näytti menevän suoraan tutkijoiden ideologisen jakolinjan mukaan.Tieteeseen kipataan vuosittain satoja miljoonia euroja veronmaksajien rahoja – ja tieteellä perustellaan poliittisia päätöksiä. Siksi on jopa aika pöyristyttävää, että humanistit alkavat tehtailla boikottikampanjoita ja painostavat mediaa pienestäkin kritiikistä.Suomessakin on jo nähty ylilyöntejä opistomaailmassa.Vuonna 2018 Turun yliopisto antoi sukupuolentutkimuksen opiskelijoille opintopisteitä tanssimisesta turvapaikanhakijoiden palauttamista vastustavassa mielenosoituksessa.Vuotta myöhemmin Åbo Akademin sukupuolentutkimuksen laitoksella puhkesi riita englannin kielen “hän”-pronominien käytöstä. Turhautunutta ilmapiiriä hoidettiin New Age -kristallisuolalla.Hetki sitten kohistiin tapauksesta, jossa Tampereen yliopisto potki opiskelijan hetkeksi pois kurssilta sen jälkeen, kun hän kysyi, voiko miehellä tosiaan olla kuukautiset ja postasi nettiin opiskelijoiden keskusteluja.Suomen Kuvalehti kuvasi akatemian tilaa jutussaan, jossa Helsingin taideyliopiston opiskelijat kertoivat ahdistuneensa Shakespearen lukemisesta. He sanoivat, että on väkivaltainen kokemus laittaa heidät yksin kotiin lukemaan teoksia, jotka edustavat raiskauskulttuuria.Eduskuntatutkimuksen keskuksen johtaja Markku Jokisipilä toteaakin Matti Virtasen tuoreessa Ääripäät-kirjassa, että osa opiskelijoista on tullut yliopistoon tekemään taistelevaa tutkimusta, jonka tavoitteena ei ole objektiivinen tiedonhankinta vaan kamppailu joidenkin ryhmien puolesta yhteiskunnallisia rakenteita ja toisia ryhmiä vastaan.70-luvun vasemmistolaisista opiskelijoista on tullut nyt professoreita.Tieteen pitäisi iloita saamastaan kritiikistä. Uskontoja ei saa kyseenalaistaa, tieteessä päinvastoin pitää kyseenalaistaa koko ajan ja ihan kaikki.Sitä paitsi Hesari oli pääkkärissään oikeassa. On ihan selvää, että humanistisella puolella faktoja ei voi todistaa samalla tavalla kuin vaikkapa matematiikassa, fysiikassa tai kemiassa. Siksi ne politisoituvatkin herkemmin kuin luonnontieteet, joissa tulokset ovat paremmin verifioitavissa tai falsifioitavissa.Se ei tietenkään tarkoita, että ihmistieteet olisivat jotenkin vähempiarvoisia; ne ovat vain toisenlaisia.",0
23,"Kun minua pyydettiin mukaan Farmi Suomi -tositelevisio-ohjelmaan, mietin pitkään ennen kuin sanoin kyllä. Kyselin kavereilta. Puolet kauhistui: et missään tapauksessa mene sinne nolaamaan itseäsi lopullisesti. Puolet innostui: totta helkkarissa menet, harvoinhan tuommoiseen pyydetään ja kokemus voi olla mahtava.Listasin plussia ja miinuksia. Mitä järkeä on lähteä sivistyksen parista haahuilemaan jonnekin metsään luomaan lantaa? Miten kestäisin kuukauden ilman älypuhelinta, sosiaalista mediaa ja twitterin inhoja naljailijoita?Miten peseytyisin ilman juoksevaa vettä? Miten ihmeessä oppisin nukkumaan siskonpedissä tuntemattomien hahmojen kanssa? Tulisinko hulluksi ja murhaisin lopulta pari kanssakilpailijaani?Ja mistä minä tiedän yhtään mitään maaseudusta, kun en erota edes kuttua kyytöstä? Haluan juoda pahanmakuista Starbucks-kahviani ja ostaa maitoni lähikaupasta, en lypsää sitä lehmän utareesta ennen aamukuutta.Lopulta yksi plussa sai minut sanomaan kyllä. Tiesin, että katuisin syvästi, jos jättäisin menemättä.Esiintyminen tositv-ohjelmassa on kokemus, johon ei voi millään tavalla valmistautua. En olisi ikinä uskonut, että kokemus olisi niin intensiivinen, toisaalta hieno ja toisaalta äärimmäisen rankka. Kuvittelin, että menemme farmille ja pidämme hauskaa muutaman viikon – mutta vähänpä tiesin.Minun piti valmistautua kilpailuun kesällä opiskelemalla kaikki mahdollinen maaseututietous, mutta aika loppui vääjäämättä kesken. Eikä siihen olisi voinut valmistautua, se olisi ollut ihan hakuammuntaa.Olen aina ihmetellyt tosi-tv-ohjelmien älytöntä tunnevuoristorataa. Miksi ihmeessä aikuiset ihmiset itkevät kuin pienet lapset joka välissä? Miksi kaikki on niin kovin tunteellista ja dramaattista?En ihmettele enää.Kun sinulta viedään kännykkä ja mahdollisuus olla yhteydessä ystäviisi, läheisiisi ja kaikkeen mitä rakastat, katkaistaan yhteys ulkomaailmaan ja suljetaan neljän seinän sisälle täydellisten muukalaisten kanssa, kokemus on mullistava.Ensimmäiset päivät ovat mahtavia. Porukka on hienoa, kaikki näyttävät toisilleen parhaita puoliaan, yhteishenki on hyvä. Kaikki on uutta ja kiinnostavaa.Jossain vaiheessa maalaisarki iskee tajuntaan. Yksityisyyden puute alkaa ahdistaa. Ei ole mitään paikkaa, missä kameroita pääsisi karkuun. Ei ole ainoatakaan soppea, jossa voisi olla hetken itsekseen, omien ajatustensa kanssa. Ei keskustelua, jonka voisit käydä yksityisesti.Jos jonkun farmilaisen kanssa ei synkkaa, häntä ei voi vain välttää – hän on mukana joka tilanteessa, joka hetki.Ehkä vaikeinta minulle oli vapauden menetys, ajatus siitä, että en pääsisi farmilta pois vaikka haluaisin. Ainoa keino poistua paikalta oli pudotusten kautta.Tuollaisessa ympäristössä solmitaan ihmissuhteita ihan eri tavalla kuin ulkomaailmassa. Ihmisiin tutustuu nopeammin ja syvemmin, kun on heidän kanssaan tekemisissä koko ajan ilman kännykkää, somea ja muita häiriöitä.Toimittajalle täydellinen uutispimento on kamala kokemus. Onko koronan kakkosaalto jo puhjennut? Onko Donald Trump vielä presidentti? Mitä ihmettä ulkomaailmassa tapahtuu?Vaikka Farmi Suomi on koko perheen hyvänmielen ohjelma, kyseessä on kuitenkin pudotuskilpailu kaikessa raadollisuudessaan. Torppariksi nimetty määrää aina pudotuspeliin yhden kilpailijan, joka sitten valitsee itselleen vastustajan. Tämä puolestaan saa valita lajin, jossa kamppaillaan: tieto, taito tai voima.Pelkästään tämä asetelma saa suhteen muihin kilpailijoihin hieman kummalliseksi. Kun juttelet jonkun kanssa, punnitset samalla koko ajan hänen vahvuuksiaan ja heikkouksiaan. Tunteeko tuo maalaistermistöä, onko hän fyysisesti sinua vahvempi? Onko hän vilpittömästi ystävällinen vai pelaako hän vain peliä?Tosi-tv-ohjelma on kuin suuri psykologinen ihmiskoe. Osa suorittaa tehtäviä hampaat irvessä, osa ottaa rennommin. Osa selvästi tavoittelee 30 000 euron pääpalkintoa  tosissaan, osa on mukana kokemuksen takia.Kun torppari valitaan, talon dynamiikka muuttuu hetkessä. Muut kilpailijat alkavat parveilla tämän ympärillä kuin kuhnurit mehiläiskuningattaren liepeillä. Torpparista tulee hetkessä koko ryhmän keskus, sillä hänellä on avain muiden kilpailijoiden tulevaisuuteen.Itse hämmennyin eniten siitä, kuinka paitsi henkisesti myös fyysisesti rankka kokemus Farmi Suomeen osallistuminen oli. Koska kahvimaitoa ei ollut, aamu alkoi yleensä  lypsyllä kukonlaulun aikaan – ja työpäivä saattoi loppua vasta yhdeltätoista illalla, auringonlaskun jälkeen.Ja koska ihminen pysyy järjissään odottamalla ja toivomalla jotain, farmilla odotimme muutamaa lyhyttä taukoa päivässä: lounasta, päivällistä ja illan nuotiohetkeä ennen nukahtamista. Ja maaseudulla ei ole vapaapäiviä: lehmät, lampaat ja muut elukat tarvitsevat hoitoa myös sunnuntaisin, vesi on kannettava ja muut hommat tehtävä.Ei ole ihme, että huippu-urheilija Noora Räty kisasi viime kauden finaalissa toista urheilijaa Jari Isometsää vastaan.Kun tulin pois farmilta, kehoni oli yltäpäältä mustelmilla ja naarmuilla, ja olin väsynyt mutta kliseisesti myös hyvin onnellinen.Yhtä kokemusta rikkaampi – muistan sen varmasti lopun elämääni.Suhtautumiseni tosi-tv-ohjelmiin muuttui kertalaakista. Televisiossa näkee vain pieniä vilahduksia siitä valtavasta kokonaisuudesta, joka yhden jakson tekemiseen menee. Eikä tosi-tv-ohjelman tekemisen intensiivisyyttä voi kuvitella ennen kuin osallistuu sellaiseen itse.Enkä enää ikinä ihmettele Vain elämää -ohjelman jatkuvasti itkeviä julkkiksia.",0
24,"Ikään kuin tässä ei olisi sekoiltu jo riittävästi. Pseudotiede, salaliittoteoriat, yksisarvishoidot ja kaiken maailman muu hörhöily nostivat päätään korona-aikana.Saan edelleen lähes viikoittain yhdyssanavirheitä viliseviä viestejä rokotekriitikoilta, jotka vaativat versaalilla, että minun tulisi pyytää ANTEEKSI, koska puolustin K-PIIKKIÄ.Pyytää anteeksi mitä? Sitä, että puolustin koronarokotetta, joka on pelastanut jo kymmeniä miljoonia ihmishenkiä.Mutta viime vuosien sekoilusta ei selvästi ole opittu yhtään mitään. Samaan aikaan kun kaikki hokevat kuorossa kuin lobotomialeikkauksen läpikäyneet opossumit, että valeuutiset ja totuuden jälkeinen aika ovat uhka demokratialle, valtakunnan arvovaltaisin keskustelufoorumi avaa estradinsa vaarallisille käärmeöljykauppiaille.SuomiAreena on tapahtuma, jossa punakka espoolaisdemari kohtaa Kirjurinluodon telttojen edessä kesätuulella olevan entisen kepuministerin ja jossa toimittaja kysyy puheenjohtajilta päälavalla ne kaikkein ilmiselvimmät kysymykset, eikä kukaan poliitikko sano yhtään mitään kiinnostavaa vaan odottaa pitkästyneenä lomalle pääsyä.Suomen arvostetuin keskustelufoorumi siis.Tänä vuonna SuomiAreena päätti sitten panna kerralla uskottavuutensa riekaleiksi ja lähti reippaalla otteella edistämään pseudotiedettä, homeopatiaa.Vaakunan lavalla homeopaatit keskustelevat kuulemma aiheesta otsikolla “Terveyttä ja hyvinvointia homeopatialla!”Kas kun ei enkelikanavoinnilla, joogalennolla tai marsushamaaneilla.Tilaisuuden järjestävät Pohjoismainen Homeopaattiyhdistys ry ja Suomen Homeopaatit ry.Ja kas, lääkärit hermostuivat tilaisuudesta: homeopatiakeskustelun järjestäminen nostatti kiivaita vastalauseita terveydenhuollon ammattilaisten keskuudessa.Tervettä skeptisyyttä -blogia pitävä filosofian tohtori Pauli Ohukainen nosti aiheen esille Twitterissä:– Olipahan karkea pettymys huomata, että arvostettu keskustelufoorumi SuomiAreena on ottanut tärkeään terveysteemaansa mukaan homeopatian. Pystytte kyllä parempaankin! Ei lähdetä edistämään pseudotiedettä, Ohukainen myllytti.SuomiAreenan ohjelman kuvauksessa väitettiin suoraan, että homeopatiaa voisi käyttää “lääketieteen hoitojen vaihtoehtona”, mikä on paitsi räikeä valhe myös tappavan vaarallinen sellainen.Kritiikin jälkeen keskustelutilaisuuden tekstiä muokattiin ja nyt puhutaan lääketieteen hoitojen täydentämisestä. Mutta edelleen esittelytekstissä väitetään homeopatiaa tehokkaaksi hoidoksi moniin vaivoihin.Tapahtuman vastaava tuottaja Johanna Tonttila vetoaa moniäänisyyteen ja monipuoliseen keskusteluun.En tiedä, onko Tonttila taustaltaan toimittaja, mutta journalismissa puhutaan yleensä tasapuolisuusharhasta. Siinä jostain asiasta halutaan esittää kaksi näkökulmaa, mutta niistä toinen on valetta ja toinen perustuu tieteelliseen todistusaineistoon.Tällainen voisi olla esimerkiksi keskustelu, johon kutsun Esko Valtaojan sekä litteän maan salaliittoteoreetikon väittelemään tähtitieteestä ja esitän heidät ikään kuin tasavertaisina asiantuntijoina.SuomiAreenan keskustelussa kyseessä ei edes ole tasapuolisuusharha, sillä vastaväittäjää ei keskustelussa ole. Äänessä ovat vain homeopatiaa kritiikittä markkinoivat tahot, neljä “diplomihomeopaattia”.Mitä ihmettä Maikkarilla on mietitty? Luulisi, että SuomiAreenan kaltainen brändi haluaisi pitää huolta maineestaan, mutta ei.Ja homeopaatit saavat mielihyvin horista keskenään, ei heitä tarvitse sensuroida, mutta miksi ihmeessä SuomiAreena haluaa tuhrata omaa arvovaltaista mainettaan tarjoamalla tällaiselle huuhaa-hörhöilylle näkyvän platan?Onko Maikkarin talous niin heikoissa kantimissa, että lompakkoa pitää täyttää mummojen terveyden kustannuksella?Ei se nyt erityisen hyväksi ole kenellekään, että maineikkaan uutistalon arvovallan suojissa julkisuuteen hipsii tahoja, jotka eivät tuota yleisölle minkäänlaista hyötyä vaan pikemminkin terveyden vaarantavaa potaskaa.Sillä homeopatia on arpa, joka ei voita. Sairauksien hoidossa homeopatia on lukuisten tutkimusten mukaan yhtä tehokasta kuin lumelääkitys, eli käytännössä yhtä tyhjän kanssa.Sama kuin lunta söisitte. Kyllä, siinäkin on luonnon ikiaikaisia antimia ja veden parantavaa henkeä. Ainoa ero on siinä, että lumi ei maksa mitään.Ihmisiä on kuollut Suomessakin sen takia, että heitä on hoidettu homeopatialla ja muilla vaihtoehtoishoidoilla eikä oikeilla lääkkeillä.Yksi maailman tunnetuimmista vaihtoehtohoitojen apostoleista, Applen perustaja Steve Jobs kuului siihen viiden prosentin vähemmistöön, joka olisi voinut pelastua haimasyövästä oikeanlaisella hoidolla. Hän kieltäytyi kuitenkin leikkauksista ja halusi kokeilla vaihtoehtoisia hoitoja, kuten homeopatiaa. Hän kuoli lokakuussa 2011 – ja katui viimeisinä aikoinaan päätöstään, mutta liian myöhään.Kuka suojelisi dementoituneita mummoja ja hauraita vanhuksia uskomushoidoilta, vaaralliselta pseudotieteeltä ja muulta sekoilulta? Ei ainakaan SuomiAreena. Se haluaa jostain syystä edistää tappavan vaarallista huuhaata.",0
25,"Hyvä ystäväni on Sri Lankasta kotoisin oleva tamili, joka tuli nuoruudessaan Eurooppaan pakolaisena. Kävin hänen kanssaan vuosia sitten juhlissa ja pukeuduin sikäläiseen perinneasuun sariin.Vähänpä silloin tiesin, että muutaman vuoden kuluttua moni pitäisi tällaista verisenä loukkauksena.Kuvataiteilija Dana Schutz halusi ottaa kantaa rasistisesti motivoitua väkivaltaa vastaan 2017. Hänen maalauksensa Open Casket kuvasi avoimessa arkussa makaavaa 14-vuotiasta mustaa poikaa, joka pahoinpideltiin kuoliaaksi 1955.Näyttelyssä esillä ollut teos sai ihmiset raivostumaan, ja teoksesta sikisi protestiaalto, sillä valkoista taiteilijaa syytettiin mustien hyväksikäytöstä. Taiteilijaa syytettiin siitä, että hän yritti omia itselleen symbolisesti tärkeän tapahtuman Yhdysvaltain mustien historiasta.Viime viikkoina on kohistu nuoresta runoilijasta Amanda Gormanista ja siitä, kuka ja minkä värinen ihminen saa kääntää hänen tekstejään.Joe Bidenin virkaanastujaisissa runon lausunut Gorman singahti hetkessä maailmanmaineeseen ja joutui kummallisen kiistan keskiöön, kun hänen runojensa kääntäjäksi valittu kirjailija joutui astumaan syrjään.Valkoihoinen kääntäjä oli arvostelijoille liikaa Hollannissa, vaikka Gorman olisi itse halunnut hänet kääntämään teoksensa.Kansainvälisen Booker-kirjallisuuspalkinnonkin voittanut kääntäjä joutui jättämään tehtävänsä, kun kriitikot valittivat siitä, ettei ole Gormanin tavoin musta nainen, vaan valkoinen muunsukupuolinen henkilö.Arvostelijoiden mukaan valkoinen kääntäjä ei voisi ymmärtää afroamerikkalaisten kokemuksia.Nyt myös Gormanin runoa katalaanin kielelle kääntävä Victor Obiols joutui jättämään tehtävänsä, sillä hän oli “vääränlainen”. Gormanin kustantamo halusi kääntäjäksi mustan, nuoren aktivistinaisen.–Jos en voi kääntää runoa siksi, että hän on nainen, nuori, musta ja 2000-luvun amerikkalainen, niin en minä voi kääntää siinä tapauksessa myöskään Homerosta, sillä en minä ole 700-luvulla ennen ajanlaskun alkua elänyt kreikkalainen, Obiols ihmetteli.Täsmälleen!Mitä tekemistä kääntäjän ihonvärillä tai sukupuolella on sen kanssa, kuinka hyvin hän pystyy kääntämään tekstiä yhdeltä kieleltä toiselle? Ei mitään. On täysin absurdia ajatella, että jonkun pitäisi kääntää tai jättää kääntämättä tekstiä etnisyytensä perustella.Kaiken lisäksi tietyn ihonvärin vaatiminen tehtävään on – niin, yleensä sitä pidetään rasismina.Vai miltä kuulostaisi, jos etnonationalistit vaatisivat, että vain valkoiset saavat kääntää Finlandia-hymnin tai suomalaista kansanperinnekirjallisuutta?Nyt Suomessakin on alettu nähdä pelkästään mustille tarkoitettuja joogatunteja ja vain mustaihoisten missikisoja.Yle kertoo, kuinka ihonvärisiksi nimetyt Pirkka-sukkahousut ylläpitävät rasismia ja kuinka on epäkohteliasta kysyä ihmiseltä, mistä tämä on kotoisin. Se on kuulemma mikroaggressio.En tiedä, mihin tämmöisellä pyritään, mutta tasa-arvoa ihmisten välillä se ei ainakaan lisää. Eikä tällaisesta sekoilusta ole muuta kuin haittaa vähemmistöille.Älytön hysteria ihonvärin ympärillä ärsyttää suurinta osaa ihmisistä. Samalla se kääntyy niitä vastaan, joita sillä yritetään suojella.Bidenin virkaanastujaisissa muuten soitettiin Finlandia, joka on maailman mittakaavassa mikroskooppisen pienen Suomen rakkaimpia hymnejä. Eikö tällainenkin olisi uusien woke-sääntöjen mukaan kiellettävä kulttuurisena varkautena?Elämme ihmeellistä hysterian aikakautta, jossa etsitään pahantekijöitä kissojen ja koirien kanssa. Ja jos niitä ei riittävästi löydy, niitä pitää keksiä.Nyt sukkahousutkin voivat olla rasismia, sanotaan. Hyvää tarkoittavat riehaantujat lataavat yhteiskuntaan todella suuria jännitteitä, joiden piiloviesti on se, että pienikin virhe saattaa maksaa sinulle urasi ja maineesi. Integroidu siinä sitten.Rasismi on yksi vastenmielisimmistä asioista, joita tiedän. Sitä esiintyy edelleen paljon ja sille täytyy olla nollatoleranssi.Mutta kun kaikkialla nähdään yhtäkkiä rasismia, niin todelliset vääryydet peittyvät sen alle. Koko sana laimentuu ja menettää merkityksensä, kun sitä käytetään kaikkialla ja kaikkiin tilanteisiin.Vielä ikävämpi ongelma on, että ihmiset alkavat alitajuisesti varoa kaikkea, mikä liittyy etnisyyteen. Kansainvälistyminen on kai yleensä tarkoittanut kulttuurien yhteistoimintaa.Nyt ollaan ilmeisesti ajamassa sisään ajatusta, että etniset ryhmät pitäisi erottaa toisistaan, mikä kuulostaa hyvin kummalliselta globaalissa yhteiskunnassa.Koko käsite kulttuurisesta omimisesta typistää ihmiset tiettyjen ryhmien jäseniksi ja on siksi hyvin ongelmallinen.Kerrataan nyt vielä, että asia tulisi selväksi: Sen kysyminen, mistä joku on kotoisin, ei ole rasismia vaan normaalia small talkia. Itse olen kotoisin Oulusta. Jos minulta kysytään tätä Malesiassa, sanon, että tulen Suomesta.Tekstin kääntäminen ei ole rasistinen toimi vaan tapa saattaa teos laajemman lukijakunnan silmien eteen.Jos valkoinen taiteilija haluaa vastustaa mustiin kohdistunutta väkivaltaa teoksessaan, hänellä täytyy olla siihen oikeus – ja päinvastoin.Enkä muutenkaan ymmärrä, miten ihmisten ihonvärin mittailu ja potkut duunista etnisyyden takia vähentävät rasismia. Yleensä ne kai lisäävät sitä.",0
26,"Vihreiden kurjimus huipentui tiistaina odotettuun ilmoitukseen: Maria Ohisalo ilmoitti väistyvänsä puheenjohtajan paikalta. Fiksu, asiallinen ja mukava Ohisalo oli ikävä kyllä liian väritön puolueen puheenjohtajaksi aikana, joka suosii instatähtiä ja Twitter-öyhötystä.Ikoniseksi noussut kuva Sanna Marinista ja Riikka Purrasta sormet pystyssä näyttää mallia siitä, mitä puheenjohtajalta halutaan.Nykyajan puheenjohtaja ei voi vetää hallintotieteilijää puhuessaan massoille, hänen tulee hurmata, ihastuttaa, pöyristyttää ja raivostuttaa. Herättää tunteita. Siihen asiapoliitikko Ohisalo ei kyennyt.(Ja juuri tämä on isoimpia ongelmia modernissa politiikassa, toim.huom.)Vihreät teki eduskuntavaaleissa huonoimman tuloksen sitten vuoden 1995 ja oli äänissä mitattuna vaalien suurin häviäjä.Ero aiempaan on käsittämätön: vielä muutama vuosi sitten, Touko Aallon aloittaessa puheenjohtajana, vihreistä puhuttiin ihan vakavissaan mahdollisena tulevana pääministeripuolueena. Kannatus kipusi lähes 18 prosenttiin, kun eduskuntavaaleissa se romahti nyt 7 prosenttiin.Mitä ihmettä tapahtui?Touko Aallosta haettiin räväkkää melskaajaa vähän Ville Niinistön tavoin, mutta hän epäonnistui: metelöinti suuntautui vääriin asioihin. Puheenjohtajan pitää melskata vain aatteessaan, ei yksityiselämässään.Europarlamentaarikko Ville Niinistö (vihr.) tuskin on houkuteltavissa oppositiopuolueen puheenjohtajan tuuliselle paikalle. Pete AnikariAallon jälkeen puolue nosti kipparikseen asiallisen ja vakaan, mutta harmillisen värittömän Ohisalon. Hänet tunnettiin tunnollisena puurtajana, joka ei taatusti kohauta läimimällä bileissä vieraita miehiä pyllylle edeltäjänsä tavoin.Ohisalo varmasti teki parhaansa, mutta puolue kurjistui hänen aikanaan yhden asian liikkeeksi, joka saarnasi synkkää sanomaa maapallon tuhosta ja ilmastokatastrofista joka ikisellä foorumilla.Siinäpä innostava toivon viesti nuorille: “Me kuollaan kaikki, liity vihreisiin!”Vihreät on myös käpertynyt tiiviisti identiteettipoliittiseen vasemmiston laatikkoon, jonka kruunaamaton kuningatar oli Sanna Marin. Marin onnistui karismallaan ja valovoimallaan sammuttamaan kaikkien samassa ekologisessa lokerossa olevien naisten säteilyn.Talouskeskusteluissa puolue on ollut pihalla jo pitkään ja keskittynyt lähinnä identiteettipoliittisiin kysymyksiin, minkä ilmasto, ilmasto, ilmasto -hoennaltaan on ehtinyt.Eivätkö vihreät ymmärrä taloudesta mitään, puuttuuko heiltä osaamista, vai laskevatko he, että pelkkä ilmasto riittää kärjeksi? Samaan aikaan ilmasto on lähes kaikkien muidenkin puolueiden agendalla, joten strategia on ollut vihreille järkyttävän tuhoisa.Maailmalta löytyy esimerkkejä vihreiden sisarpuolueista, jotka ovat keskittyneet pelkästään ympäristöön: ne ovat vääjäämättä jääneet isompien jalkoihin. Vihreiden olisikin pitänyt tehdä kaikkensa kehittyäkseen yleispuolueeksi, mutta intoa tai osaamista tähän ei ole riittänyt.Vihreiden kuuluisasta pyhästä perheestä on enää rippeet jäljellä. Koijärven poppoo alkaa olla siinä iässä, että se ei enää kytkeydy kettingillä puunrunkoon; eläkkeeltä harvemmin johdetaan nuorison kansannousuja.Elokapina yrittää imitoida 70-luvun urotekoja, mutta epäonnistuu surkeasti: liian fanaattinen toiminta herättää enemmän ärsytystä kuin ihastusta.Kuluvana hallituskautena vetoapu puolueelle on ollut järisyttävää.On tullut ilmastoraporttia, gretathunbergia, täysin pidäkkeetöntä mediamyllytystä vihreiden ydinteemojen hyväksi kaikilta mahdollisilta kanavilta.Taivaalta on satanut puolueelle mannaa enemmän kuin Egyptistä paenneille israelilaisille aikoinaan. Mutta jos tämä ei auta kannatusnousuun, niin mikä auttaa?Vihreiden pitäisikin keksiä itsensä täysin uudelleen. Mutta onko uudesta puheenjohtajasta siihen?Ennakkosuosikkeina Ohisalon seuraajaksi pidetään eduskuntaryhmän puheenjohtajaa Atte Harjannetta, eduskuntaan nousevaa Fatim Diarraa tai pitkän linjan vihreää Oras Tynkkystä.Atte Harjanne puheenjohtajana laajentaisi vihreiden kannatuspohjaa, mutta vihreiden pirtaan hän saattaa olla liian oikealla. Viimeksi puolue ohitti kylmästi Harjanteen, kun Ohisalolle etsittiin tuuraajaa.Puheenjohtajan sijaiseksi nousi Iiris Suomela, jossa kiteytyy pitkälti se, minkä takia vihreät hävisi vaalit. Vihreitä arvostellaan aatteellisen puhtauden ehdottomasta vaatimisesta, ylimielisyydestä ja kyvyttömyydestä keskustella erimielisten kanssa.Kuvaavaa on, että vaikka Suomela putosi eduskunnasta, hän silti punkeaa takaisin puoluejohtoon kuin mitään ei olisi tapahtunut.“Tästähän se työ vasta alkaa”, Suomela toteaa.Järkyttävästä mieskadosta kärsivä puolue tarvitsisi myös näkyviä vihreitä miehiä johtoonsa, ja Harjanteella on paljon nostetta, mutta noste tulee osin puolueen ulkopuolelta.Oras Tynkkynen nauttii kannatusta pitkän linjan vihreiden keskuudessa. Talouspoliittisesti hän ei ole niin oikealla kuin Harjanne, mikä lienee vahvuus vihreiden puheenjohtajavaaleissa.Mutta Ohisalon tapaan Tynkkynenkään ei ole mikään kansankiihottaja, vaan pragmaattinen asiapoliitikko.Atte Harjannetta on pidetty yhtenä ennakkosuosikkina vihreiden uudeksi puheenjohtajaksi. Pete AnikariVihreiden Oras Tynkkynen on jo aiemmin kieltäytynyt puheenjohtajaehdokkuuksista. TIINA SOMERPUROTynkkynen on kieltäytynyt aikaisemmin puolueen puheenjohtajaehdokkuuksista, mutta jos hän lähtee kisaan mukaan, hän ja Atte Harjanne saattavat syödä toistensa kannatusta. Jos Tynkkynen nousee johtoon, hän tarvitsee aisaparikseen räväkämmän hahmon.Sellainen on esimerkiksi Helsingin kaupunginvaltuuston puheenjohtaja ja tuore kansanedustaja Fatim Diarra, joka tunnetaan erittäin vahvana kampanjoijana.Eduskuntaan noussut Diarra onkin vahvassa nosteessa puolueen sisällä, mutta hän herättää myös vastustusta.Diarra on karismaattinen ja muutosvoimainen feministi, jolta löytyy demagogin taitoja. Talouspoliittisesti hän on puolueensa keskivaiheilla, mikä on ilman muuta vahvuus, jos yritetään löytää puolueen eri laitojen yhdistäjää.Diarran ongelmana voi olla liika räväkkyys, hänellä on plakkarissaan pari kohua, sekä kokemattomuus eduskuntapolitiikasta. Maria Ohisalo nostettiin puheenjohtajaksi, kun hän oli vasta noussut eduskuntaan – ja se kostautui pahasti.Vihreiden Fatim Diarra on Helsingin kaupunginvaltuuston puheenjohtaja. Henri KärkkäinenDiarra on jokerikortti, jonka pöytään lyömisessä on ilmeisiä riskejä.Hän edustaa samaa intersektionaalista feminismiä kuin Iiris Suomelakin. Koko aate avautuu niin huonosti suurelle yleisölle, että sen nostaminen politiikan kärjeksi ei välttämättä johda nouseviin kannatuslukuihin – päinvastoin se antaa loputtoman mahdollisuuden ilkeilyyn poliittisilta vastustajilta.Vihreät tarvitsisivatkin Ville Niinistön kaltaisen karismaattisen puheenjohtajan, jossa yhdistyvät sekä demagogin taidot että substanssiosaaminen. Villeniinistöjä ei kuitenkaan joka oksalla kasva – ja Niinistö tuskin on houkuteltavissa Brysselin simpukkalautasten ääreltä oppositiopuolueen puheenjohtajan tuuliselle paikalle.",0
27,"Siellä se tönöttää, Helsingin Linnunlaulussa, keskellä kauneinta suomalaista kansallismaisemaa. Kävelen siitä usein ohitse.Hautakiven muotoon veistetty ruma graniittipaasi, jonka kylkeen on kaiverrettu syntisten suomalaisten nimiä.Joukossa on kolme vuotta sitten kuolleen äitini nimi. Häntä Greenpeace nimittelee ja häpäisee edelleen julkisesti, haudan taakse. Edes kuollutta ei jätetä rauhaan.Ympäristöjärjestö Greenpeace julkaisi 12 vuotta sitten “Itsekkyyden muistomerkin”, johon on listattu kaikki lisäydinvoimaa kannattaneet kansanedustajat ikään kuin varoittavana esimerkkinä jälkipolville. Greenpeace kertoi, että häpäisymonumentin tarkoitus oli muistuttaa tulevia sukupolvia siitä, kuinka pieni määrä ihmisiä teki useita sukupolvia koskevan väärän päätöksen. He äänestivät tuolloin uusien ydinvoimalalupien puolesta.Modernin häpeäpaalun ohitse kävelee vuosittain kymmeniätuhansia ihmisiä. Kaikille heille Greenpeace julistaa äidin ja muiden väärämielisten päättäjien loputonta itsekkyyttä.Vihreiden strategiseen ytimeen kuuluva Oras Tynkkynen oli puhumassa muistomerkin julkistamistilaisuudessa.Vihreiden silloinen puheenjohtaja Anni Sinnemäki vetosi edellisenä päivänä Youtubessa ydinvoimaa vastustaviin kansalaisiin, jotta he olisivat yhteydessä kansanedustajiin, soittelisivat, kirjoittaisivat Facebookissa ja lähettelisivät sähköpostia.“Itsekkäät kansanedustajat saavat tänään oman muistomerkin”, hihkui vihreiden puoluelehti Vihreä lanka.Ympäristöjärjestö Greenpeacen “Itsekkyyden muistomerkkiin” on listattu kaikki lisäydinvoimaa kannattaneet kansanedustajat. Teos on pystytetty Helsingin Linnunlauluun. Jenni GästgivarÄiti piti Greenpeacea suunnilleen terroristijärjestönä. Hän kertoi, kuinka ydinvoimaäänestyksen aikaan Greenpeace masinoi eduskuntatalon portaille painostusleirin, josta hyväntahtoiset hölmöt huutelivat kansanedustajille ja vaikeuttivat heidän pääsyään työpaikalle.Ennen äänestystä kansanedustajien puhelimia tukittiin viesteillä, heitä uhkailtiin, erään kansanedustajan talo uhattiin polttaa ja töhriä verenpunaisella, jotta kaikki näkisivät, missä murhaaja asuu.Äitini Tuulikki Ukkola oli järkähtämätön ydinvoiman kannattaja. Vihreä lanka kertoi 2009, että äiti suhtautui kansanedustajista kaikkein myönteisimmin ydinvoimaan.“Suomen täytyy olla omavarainen energiantuotannossa. Tuomme nyt Venäjältä sähköä ja öljyä. Toivon, että sähköntuonnista päästäisiin eroon”, äiti sanoi tuolloin.Ja vielä: “Kun energian hinta nousee, niin taatusti aletaan kannattaa lisäydinvoimaa.”Uhkailu ei Tuulikki Ukkolaa (kuvassa) erityisesti haitannut. - En muista, että hän olisi koskaan valittanut töryn määrästä, jota hänen niskaansa jatkuvasti suollettiin, suorapuheisena kolumnistina ja kansanedustajana hän oli tottunut siihen, Sanna Ukkola kirjoittaa. EERO LIESIMAA/ILNyt melkein kaikki muutkin puhuvat kuin äiti tuolloin, jopa kaksi kertaa ydinvoiman takia hallituksen jättäneet vihreät poisti lopulta ydinvoiman vastustamisen periaateohjelmastaan pari vuotta sitten.Iskulauseet ovat juuttuneet kurkkuun.Mutta vuonna 2010 äitiä häpäistiin ja häntä uhkailtiin – lapsuudenkotiini Ouluun lähetettiin ulostetta paketissa.Tällainen ei äitiä erityisesti haitannut. En muista, että hän olisi koskaan valittanut töryn määrästä, jota hänen niskaansa jatkuvasti suollettiin, suorapuheisena kolumnistina ja kansanedustajana hän oli tottunut siihen.Tällä hetkellä Olkiluotoa pidetään suurin piirtein suurimpana yksittäisenä ilmastotekona. Kun Venäjä panee kaasuhanat kiinni ja Suomi kärvistelee massiivisen energiakriisin kourissa, ydinvoimasta on tullut ilmastoystävällinen vaihtoehto, joka auttaa energiaomavaisuudessa.Mitä tämä tarina meille opettaa? Ainakin sen, että kovinta ääntä pitävä ei välttämättä ole oikeassa. Hän saattaa olla eniten väärässä.Järjestäytyneen yhteiskunnan pitäisi aina olla varuillaan, kun jossain alkaa näkyä fanaattista kiihkoa. Se on merkki siitä, että ideologia on korvannut järjen ja tiedon.En arvosta Greenpeacen rumaa möhkälettä enkä ymmärrä, mitä se ylipäänsä tekee keskellä Linnunlaulua. En kuitenkaan kannata patsaiden tuhoamista, ne ovat aina kuvaus ajastaan, mutta yleensä kai monumenttien tarkoitus on kunnioittaa, ei häpäistä.Monella muullakin poliitikolla on inhoajansa, mutta ei heidän pilkkateoksiaan pystytetä valtakunnan arvokkaimmille paikoille.Onneksi monumentti on nykyään lähinnä muistutus patsaan tekijöiden typeryydestä, sokeasta ideologiasta ja silkasta pahantahtoisuudesta.Töölönlahdella lenkkeilevä kansa näkee rumaan laattaan kaiverretut nimet ja voi tulkita patsasta haluamallaan tavalla. Minulle se symboloi joukkoa rohkeita ihmisiä, jotka uskalsivat äänestää omantuntonsa mukaan, painostusta ja masinointia vastaan.Kiitos äiti, että jaksoit noina vuosina, meidän kaikkien puolesta!",0
28,"Kerron teille nyt salaisuuden, koska kukaan muu ei sitä taaskaan uskalla tehdä. Olen riittävän monessa twitter-kohussa marinoitunut, joten mikään ei enää pelota ja käyn rohkeasti päin tulta: Miehet ja naiset ovat erilaisia. Hah, siinäs kuulitte! Lynkatkaa minut, kestän sen kuin mies.Helsingin Sanomissa oli pitkä juttu (taas kerran) sukupuolistereotypioista. Jutussa pahoiteltiin sitä, että sukupuoleen liittyvät yleistykset rajoittavat lasten ja nuorten elämää. Ne ohjaavat käsityksiä siitä, mikä kenellekin on mahdollista, vaikuttavat jopa ammatinvalintaan.Jutussa nostettiin esille vuoden 2016 Nuorisobarometri, jonka mukaan esimerkiksi nuorten ammatinvalintatoiveet ovat Suomessa edelleen sukupuolten mukaan jakautuneita. Pojista 93 prosenttia toivoi töitä tietoliikennealalta, tytöistä 82 prosenttia terveys- ja kasvatusaloilta. Työelämässä miehet sijoittuivat usein esimies- ja johtotehtäviin, naiset avustaviin tehtäviin.Eikö ole kamalaa? No ei ollenkaan kamalaa.Sanna Ukkolan kolumni: Timo Harakan esitys “totuuskomiteasta” on pöyristyttävä – media on jo nyt liian yksisilmäinenKävin aikoinaan kansainvälisen IB-lukion Oulussa. Me saimme valita kuusi ainetta, joita opiskelimme – kolmea pitkän kaavan mukaan ja kolmea suppeammin. Opiskelin pitkää taloustiedettä. Minun lisäkseni ryhmässä oli yksi ainoa tyttö ja parisenkymmentä poikaa. Sama sukupuolijako pitkässä matematiikassa.Ei kukaan käskenyt tyttöjä olemaan valitsematta pitkää matematiikkaa tai taloustiedettä, he valitsivat täysin vapaasti, omien kiinnostuksen kohteidensa mukaan. Niin tein minäkin. Myöhemmin minusta tuli politiikan toimittaja.Sanna Ukkola: Sauli Niinistö tarjosi nyrkkiä, Sanna Marin näytti keskisormea - miksi? Tiistaina haastattelin kahta politiikan toimittajaa. He olivat molemmat miehiä. Olisin voinut valita naisen ihan sen takia, että saisin haastatteluun molempien sukupuolten edustajat, mutta en tehnyt niin. Politiikan toimittajissa valtava yliedustus on edelleen miehiä. Ei kukaan pakota naisia olemaan menemättä politiikan toimittajaksi, heitä nyt vain on siellä vähemmän.En usko journalismissa sukupuolikiintiöihin, sillä ne vääristävät maailmaa. Valitsen haastatteluun juuri siihen aiheeseen parhaat haastateltavat, sukupuolesta riippumatta. Journalismin tehtävä olisi peilata maailmaa sellaisena kuin se on, ei yrittää muokata siitä mieleistään.Naiset voivat opiskella stem-aineita (luonnontieteet, matematiikka ja teknologia) tai ryhtyä insinööreiksi, ministereiksi tai vaikka pääministereiksi, jos haluavat ja taidot riittävät. Heidän täytyy vain haluta ja tehdä jotain sen eteen. Näkymättömistä rakenteista ruikuttaminen ei auta, opiskelu auttaa.Nuoret valitsevat itse, minkä ruksin he laittavat hakukaavakkeeseen, mihin kouluihin he hakevat. Ammattijakauma on näiden valintojen vääjäämätön lopputulos.Ja entä sitten, vaikka miehissä on enemmän insinöörejä ja naisissa on enemmän lastentarhanopettajia? Suomi on yksi maailman tasa-arvoisimmista maista, meillä nainen pääsee kyllä täsmälleen niin pitkälle kuin hän haluaa. Jos nainen haluaa insinööriksi, hän voi ryhtyä insinööriksi. Katri Kulmuni ei kirjoittanut yo-kirjoituksissa matematiikkaa, nyt hän on valtiovarainministeri.Mutta entäpä jos nainen ei halua pomoksi? Entä jos hän haluaa synnyttää, keskittyä perheeseensä ja suunnata hoiva-alalle? Onko se jotenkin väärin tai vähempiarvoista? Kyseessähän on vapaan yksilön oma valinta yhdessä maailman demokraattisimmista ja tasa-arvoisimmista valtioista?Itse asiassa mitä tasa-arvoisempi maa, sitä eriytyneemmät ovat naisten ja miesten ammatit. Asenteet ja koulutusvalinnat erkaantuvat miehillä ja naisilla sitä kauemmas toisistaan, mitä vauraammassa ja tasa-arvoisemmassa maassa asutaan.Äiti ja lapsi. SimpleFotoTasa-arvoisissa maissa tytöillä on mahdollisuus valita vapaasti, mitä he haluavat opiskella. Heitä myös kannustetaan rikkomaan perinteisiä sukupuolistereotypioita. Silti esimerkiksi Pohjoismaissa naiset hakeutuvat insinööreiksi harvemmin kuin epätasa-arvoisissa maissa.Kun naiset ja miehet saavat valita vapaasti, he valitsevat eri työt.Sanna Ukkola: Nautinnollista viikonloppua, pimpalliset – miksi nainen läträä omalla kuukautisverellään?Miesten ja naisten välillä eroja lahjakkuudessa ja keskimääräisessä älykkyydessä ei ole löydetty, mutta kiinnostuksen kohteissa erot ovat suuria.Suomessa naisia on luonnontieteen, tekniikan ja matematiikan tutkinnon suorittaneista vain 20 prosenttia. Esimerkiksi Albaniassa, Indonesiassa ja Turkissa heitä on paljon enemmän, Algeriassa jopa 40 prosenttia.Suomessa sairaanhoitajista miehiä on ainoastaan 7,4 prosenttia. Insinööreistä naisia on ainoastaan 16 prosenttia, eikä heidän osuutensa ole juuri muuttunut vuosikymmenessä.Sukupuolierot kasvavat tutkijoiden mukaan sen takia, että vauraus ja tasa-arvo antavat naisille enemmän tilaa toteuttaa itseään. He suuntaavat aloille, jotka heitä aidosti kiinnostavat. Valitessaan ammattiaan he voivat pohtia muitakin kriteereitä kuin esimerkiksi palkkaa. Alamy.comEikä siinä ole mitään pahaa. Ei kaikkien tarvitse olla huippujohtajia. Organisaation huipulle kipuaminen on äärimmäisen rankkaa duunia: siinä joutuu luopumaan pitkälti omasta vapaa-ajastaan, yhteisestä ajasta perheen ja lähimmäisten kanssa ja tekemään töitä kellon ympäri. Ei kaikkien tarvitse haluta sellaista työtä. Elämässä on muitakin laatukriteerejä kuin palkkapussi.Tärkeintähän on, että yksilöt pystyvät vapaasti toteuttamaan itseään ilman esteitä tai hidasteita. Jos Minttu haluaa olla sairaanhoitaja, häntä pitäisi siihen kannustaa, ei yrittää väkisin tehdä hänestä insinööriä.",0
29,"Ne ovat ihania ja hellyttäviä – netin kuvat pienistä lapsista. Tuossa pikku-Veijo toikkaroi ympäriinsä vaipoissa, tässä meidän Miira-Mari istuu kiltisti potalla, tuolla Ville-Valtteri lutkuttaa tuttia mummon sylissä.Tekisi niin mieli painaa tykkäystä tai sydänhymiötä, sillä lapset ovat ihania, ja kuvat pienistä vauvoista valtavan suloisia, mutta yritän estää itseäni. Aina en siinä onnistu.Yritän kuitenkin tykkäillä lähinnä koirakuvista ja hassunäköisistä kissoista. Sillä sinunkin lapsellesi kuuluu yksityisyys. Miksi tunget häntä julkiseen nettiin?Maailman tunnetuimpiin sometähtiin lukeutuva Kim Kardashian esittelee sosiaalisessa mediassa takalistoaan ja jokaista kehon kurviaan, mutta myös pieniä lapsiaan.Kim Kardashianilla on Instassa yli 200 miljoonaa seuraajaa eli pehmopornon ja lapsiarjen miksaaminen kannattaa taloudellisesti, kirjoittaa Sanna Ukkola. AOPKardashianin instassa tissikuvat ja lapsikuvat vuorottelevat suloisessa sekamelskassa. Tarkoitus on ilmeisesti samaan aikaan kiihottaa ja hellyttää seuraajia, ja toki tunnemättö toimii. Kardashianilla on Instassa yli 200 miljoonaa seuraajaa eli pehmopornon ja lapsiarjen miksaaminen kannattaa taloudellisesti.Mutta mitä se tekee pienille lapsille, jotka aikuinen nainen altistaa kaikkien läähättävien kuolaajafaniensa tuijotettaviksi?Kardashian on valjastanut omista lapsistaan seuraajilleen viihdykettä, jonka avulla hän yrittää poseerata normaalia elämää – lasten henkisen hyvinvoinnin kustannuksella.Helmikuussa Kardashianin pieni, seitsemänvuotias tytär North West joutui äitinsä ajattelemattomuuden ja narsismin takia valtavan somekohun kouriin, kun Kim postasi Instassa kuvan tytön maalauksesta.Maalaus oli kuin Pariisin katubulevardeilla myytävä vähälahjaisen harrastelijataiteilijan kädenjälki, joka tapauksessa maalaus vaikuttaisi aivan liian hienolta seitsenvuotiaan tekeleeksi.Kimin Insta-storysta nousikin valtaisa somemyrsky, sillä kaikki eivät uskoneet, että kuva oli todella lapsen maalaama. Lopulta Kardashian joutui kovasanaisesti puolustelemaan tytärtään. Mutta miksi hän ylipäänsä altistaa lapsensa tällaiselle myrskylle?Kardashania on syytetty lastensa hyväksikäyttämisestä julkisuuden takia aiemminkin, esimerkiksi kun hän julkaisi hyvin intiimin kuvan heistä kylvyssä tai kun hän mainosti kauneustuotteitaan vauvansa kuvalla.Lasten kuvat netissä vaikuttavat hyvin viattomilta, ja niillä saa helposti positiivisia kommentteja kavereilta ja seuraajilta. Äitiysblogit ovat erittäin suosittuja, niissä seurataan lasten kasvamista ja iloja sekä suruja usein hyvin läheisesti. Päästään tirkistelemään toisen yksityisyyttä.Mutta kuka pysähtyy pohtimaan, onko lapsen elämän jokaisen hetken taltiointi todella oikein lasta kohtaan?Yksityisyys netissä on iso vitsi, kuten Vastaamon vuoto viimeksi todisti, joten edes yksityisyysasetuksiin ei voi luottaa millään tavalla.Kuka pysähtyy pohtimaan, onko lapsen elämän jokaisen hetken taltiointi todella oikein lasta kohtaan? AOPLastensuojelun keskusliiton kyselyssä 60 prosenttia nuorista arvioi, että vanhemmat olivat julkaisseet heistä kuvia tai tietoja, joita he eivät haluaisi julki. Erään brittiselvityksen mukaan keskimäärin vanhemmat julkaisevat lapsesta lähes tuhat kuvaa ennen kuin hän täyttää viisi vuotta.Poliisi on varoittanut, että netissä julkaistut kuvat alaikäisistä voivat päätyä alamaailman sivuille, esimerkiksi lasten hyväksikäyttömateriaalia sisältäville saiteille, joten niiden julkaisussa kannattaa käyttää harkintaa.Vanhemmat hakevatkin tykkäyksiä lastensa kautta ja samalla vaarantavat heidän hyvinvointinsa. Moni ei edes mieti koko asiaa, saati sitten kysy lupaa lapseltaan. Kaikki muutkin tekevät niin, joten miksen minä?Me kerrytämme lapsillemme massiivista digijalanjälkeä jo kauan ennen kuin he pystyvät päättämään itse, millaisia kuvia he haluavat itsestään julkaista. Lapset kasvavat maailmaan, jossa he eivät voi itse päättää omasta julkisuudestaan, ja heidän yksityisyyttään loukkaavat lähimmät ihmiset, omat vanhemmat.Parhaassa tai pahimmassa tapauksessa digitaalinen jalanjälki alkaa kertyä jo ennen syntymää, kun äiti tai isä postaa someen ultraäänikuvan sikiöstä.Kadotettua yksityisyyttä on hyvin vaikea saada isompana takaisin. Haluaisitko sinä, että tuleva työnantajasi löytäisi googlella sinusta koko elämäntarinasi lapsuuden potta-ajoista lähtien, noloimmat hetket ikuisesti internetiin taltioituina?Aikuiset ostavat tykkäyksiä kalliilla hinnalla; saadakseen kehuja he myyvät lastensa yksityisyyttä. Aikuisen tehtävä on varjella lasta kunnes hän on riittävän kypsä tehdäkseen omaa elämäänsä koskevat päätökset itse.Mieti ennen kuin postaat.",0
30,"Parantumatonta syöpää sairastava Janita Lukkarinen päivittää saattohoitokodista Instagram-tililleen:“Kenellekään ei tunnu riittävän mun kärsimys, joudun olla pyörätuolissa, mun sormenpäät on auki, silti yritän pitää pakkaa koossa. Olen valmis ottamaan kaiken vastaan sellaisena kuin se tulee, mutta haukkumista en voi ymmärtää. En minäkään hauku teitä, en levitä valheellista tietoa kenestäkään.”Lukkarinen kirjoittaa, että hänestä on tehty Suomen sylkykuppi ja lisää, että hän ei voi olla syyllinen jokaisen pahaan oloon. “Juanitapupun” instavideoista heijastuu monena päivänä suru ja tuska – ei pelkästään parantumattoman syövän takia vaan ihmisten julmien ja repivien kommenttien.Jään miettimään, millainen ihminen kirjoittelee ilkeästi kuolemaa odottavalle nuorelle naiselle. Millaisesta mielenmaisemasta pulppuavat kommentit, joissa väitetään Janitan feikkaavan sairautensa, joissa häntä kutsutaan hirvittävillä nimillä, joissa häntä haukutaan, tölvitään ja ihmetellään, miten hän voi meikata, vaikka on kuolemansairas?Ja miten Lukkarinen sinnittelee edelleen aktiivisesti sosiaalisen median alustoilla ja avaa elämäänsä tuhansille seuraajilleen – joista moni haluaa hänelle pahaa?Mutta tosi-tv-tähtenä yleisön tietoisuuteen noussut Lukkarinen on tottunut elämään julkisuudessa, ja hän haluaa myös kuolla julkisuudessa. Hän on somekulttuurin tuote – ja sen uhri.Maailman neljänneksi suosituin Instagram-tähti Selena Gomez sanoi hiljattain haastattelussa, että Instagram tuhoaa hänen sukupolvensa. Tavoiteltavan kauneuden rajat ovat kaventuneet globaalisti, ja se on ainakin osittain Instan syytä. Gomez on kertonut, että sosiaalinen media vaikutti negatiivisesti hänen mielenterveyteensä ja siihen, miten hän suhtautui omaan kehoonsa.Eikä Gomez ole yksin. Tuoreen suomalaistutkimuksen mukaan sosiaalinen media aiheuttaa ulkonäköpaineita erityisesti tytöille.Somessa jokainen poseeraa samalla alustalla kuin maailman kauneimmat ja tunnetuimmat ihmiset, kilpailee samasta huomiosta kuin lateksibikininen Nicole Scherzinger tai vaikkapa twerkkauksellaan “internetin räjäyttänyt” Nicki Minaj. Ei siis ihme, että nuoret tytöt kokevat ulkonäköahdistusta.Me otamme yli 93 miljoonaa selfietä joka päivä pelkästään Android-puhelimilla. Joka kolmas kuva 18–24-vuotiaan ihmisen kamerassa on kuva itsestä.Runsaan somen käytön on todettu aiheuttavan muun muassa masennusta, unettomuutta, heikkoa itsetuntoa ja altistavan nettikiusaamiselle. Miksi me siis edelleen lataamme kuviamme someen?Me olemme tribalisteja, äärimmäisen kiinnostuneita siitä, mitä muut meistä ajattelevat. Tämä juontuu jo metsästäjä-keräilijä-ajoilta, jolloin oma maine ja muiden arvostus olivat elämän ja kuoleman kysymyksiä. Huono maine heimon muiden jäsenten keskuudessa saattoi johtaa eristämiseen, pahoinpitelyyn, jopa kuolemaan. Näin selittää palkittu kirjailija Will Storr Selfie-kirjassaan.Sen takia olemme oppineet matkimaan vahvoja tai menestyneitä ihmisiä ympärillämme. Imitoimme esimerkiksi dominoivan henkilön äänen voimakkuutta ja intonaatiota. Ja kopioimme henkilöitä, joita kaikki muutkin imitoivat, esimerkiksi somevaikuttajia.Tätä kutsutaan Paris Hilton -efektiksi: kun seurapiirikaunotar esimerkiksi esiintyi kuvissa chihuahua-koira sylissään, pikkuisen koirarodun salakuljettaminen lisääntyi ja niitä lopulta jätettiin heitteille aiempaa enemmän.Me ihailemme statussymboleita, puemme itsemme merkkivaatteisiin ja ostamme nopeita autoja – tai kadehdimme ihmisiä, joilla on varaa niin tehdä.Kun Jennifer Lopez esittelee uutta muotimekkoa, sadattuhannet kopioijat säntäävät “tavoittelemaan yksilöllisyyttä” ostamalla saman kertakäyttömekon. Niin ristiriitaista kuin se onkin, osa hakee erottumista sillä, että he haluavat kopioida tunnettuja esikuvia mahdollisimman tarkasti.Miesten on turha naureskella nuorten naisten vaateostoksille. He säntäävät itse Audi-kauppaan, kun vanha kiesi on jo kolmen vuoden ikäinen. Ja luonto kiittää.Nykyään vanhemmat hokevat lapsilleen, kuinka erikoislaatuisia nämä ovat. Hyvää itsetuntoa pidetään ratkaisuna lähes kaikkiin ongelmiin, mitä Will Storr pitää yhtenä nykyajan suurista vitsauksista.Vanhempien pyyteetön kehuminen ja lasten itsetunnon pönkitys on luonut uuden ongelman: narsismin. Nuorten narsismi onkin lisääntynyt valtavasti 70-luvulta tähän päivään.Joka kymmenes suomalainen nuori haluaa julkkikseksi. Kun brittinuorilta kysyttiin, mikä olisi maailman ihanin asia, suosituin vastaus oli “olla julkkis”.Someseuraajilta etsitään hyväksyntää, peukutuksia ja vakuutuksia siitä, että kelpaa joukkoon. Kun sata seuraajaa sanoo, että olet kaunis ja viehättävä, saat siitä dopamiinipiikin.Kun sata seuraajaa sanoo, että olet kaunis ja viehättävä, saat siitä dopamiinipiikin.Tämä kaikki johtaa jatkuvaan kilpajuoksuun. Somessa meistä jokainen on oma PR-vastaavansa, rakennamme siellä omaa henkilökohtaista brändiämme. Me opimme kilpailemaan toisiamme vastaan, samalla yhteisöllisyys kaikkoaa.Kilpailullisessa nettimaailmassa meidän pitää olla hoikkia, kauniita, syödä visuaalisia ruokia – ja me emme saa tehdä virheitä.Lopulta me alamme pitää itseämme poikkeusyksilöinä, jumalan kaltaisina hahmoina, joiden tunteet ovat pyhiä, Storr kuvaa. Ja ihmiset, jotka niitä loukkaavat, ovat syntisiä. Siksi me oikeutamme jatkuvat somejahdit ja julkiset nöyryytykset, jos joku sattuu olemaan eri mieltä kanssamme.Netissä yhdestä väärästä kommentista tai huonosti asetellusta sanasta voi nykyään mennä maine, työpaikka ja tulevaisuus. Yksi väärä kommentti voi levitä viraaliksi, julkisesta häpäisystä on tullut arkipäivää. Kiusaamiskampanjat ovat yleisiä, ja erityisen rankasti tämä kohdistuu nuoriin.Haluaisinkin sanoa syöpää sairastavalle, Terhokodissa asuvalle Janita Lukkariselle, että netin ilkeät törkykirjoitukset eivät kerro hänestä. Ne kertovat aina lähettäjästään. Jokainen julkisuuden henkilö saa somessa tukullisen roskaa ja alatyylisiä solvauksia, sinä et ole poikkeus. Älä siis ota siitä itseesi. Sinulla on oikeus panna välillä se Insta kiinni ja keskittyä läheisiisi. He tuntevat sinut ja rakastavat sinua sellaisena kuin olet.IL-TV:n minidokumentissa Janita Lukkarinen kertoo, miksi hän jakaa sairautensa avoimesti sosiaalisessa mediassa, ja miksi some on hänelle niin tärkeä.",0
31,"MaanantaiSanon nyt suoraan: tää duuni on ihan syvältä, elämä on yhtä tuskaa. Seiskan Hörkkö ravaa kintereillä joka kerta, kun yrität vaihtaa vähän vapaalle. Ei voi enää edes tilatakseilla roudata baariremmiä Kesärantaan, eikä saunajatkoillakaan voi bilettää Ilmarin ja Benjaminin kanssa, kun turvallisuusjohtaja ja keltainen lehdistö huohottaa niskaan.Yritä siinä vähän piristää kulttuurialaa Kesärannassa niin kauhee meteli ja boomerit ihan vauhkoina. Kurvinenkin tuolla sooloilee. Tarttis varmaan lopettaa koko kulttuuri, niin olis yksi murhe vähemmän.TiistaiKauhee rähinä päällä taas, ja tekeepä tässä mitä tahansa ja miten tahansa, niin aina menee muka väärin. Niinku syöminen, ihan normaali aamupala. Meikä yrittää syödä juuri niin kuin valtioneuvoston kanslia ja ravitsemusasiantuntijat on neuvoneet, mutta eipä se keltaiselle lehdistölle kelpaa. Kauhee kohu ihan tyhjänpäiväisestä asiasta ja kaiken maailman jarnoliskit ja muut ajojahtaajat huohottaa niskaan ja vaatii kuitteja syynättäväksi. Eikö saatana saa syödä edes rauhassa? Onhan se kiva että on Iltalehti aamiaispöydässä, mutta ei ehkä ihan tällä tavalla.KeskiviikkoNo nyt niille ei kelpaa enää pukeutuminenkaan. Meikä hankki hienon jakkupuvun ja siihen Kalevala-korut ja vähän seksiäkin mukaan, niin eiköhän taas huuto noussut, että liian avonainen kaula-aukko ja paita oli unohtunut pois. Ei unohtunut, kyllä se oli ihan harkittu juttu. Heti on naisvihaajat kimpussa. Mun sukupuoli on aina keskiössä, kun politiikkaa ruoditaan ja mä kun haluaisin vain keskittyä asiaan.Yritä siinä sitten Instassa hoitaa someinfluensserin duunia päivätyön ohessa uskottavasti. Get over it, tätä hallitusta johtaa nyt meitsi.TorstaiTwitterissä vihapuhutaan päivästä toiseen, eikä siinä auta edes Naton selvitykset.Heti kun Vogue valitsi minut maailman kauneimmaksi ja parhaimmaksi pääministeriksi, alkoi hillitön maalitus. Chillatkaa nyt ja tunkekaa se huulipunahallituksenne sinne, minne aurinko ei paista. Merkelkin ihmetteli, että mein Gott, teillä on siellä Suomessa huono meininki. Angie oli muuten lukenut mun haastattelun New York Timesista.Veitolan kanssa oli ihan hauska sessio, mutta ohjelman jälkeen haukuttiin ihan kaikki: ei osaa heittää korista, harjaa hampaita liikaa, siivoaa liian paljon ja juoksee liian lujaa. Imurointikaan ei ilmeisesti kelpaa.PerjantaiKristan kanssa tuli vähän kränää ja kävin sitten kahvilla vaihteeksi Annikan kanssa. Krista sitten siitä loukkaantui lisää. Ja olishan se pitänyt uskoa, että kepu pettää aina: Annika alkoi kettuilla heti kun silmä välttää ja uhkasi erota hallituksesta. Nyt sitten ei ole kunnon puhevälejä kummankaan kanssa. Tarttisi varmaan muuttaa tuo hallituksen iltakoulu mykkäkouluksi.Onneksi Maria on sentään ymmärtänyt paikkansa ja palvelee minua niin kuin luokan epäsuosittujen kuuluukin.LauantaiVapaa viikonloppu ilman Salen kuolettavan tylsiä bileitä, joissa ollaan niinku sardiinipurkissa, ihanaa! Nyt saa mennä, tehdä ja kokea! Markus ollut vähän huonona, kun oon niin paljon duunissa.Mutta baarissakaan ei saa enää hillua pilkkuun asti altistuneena, kun heti joku myy kuvia Seiskaan ja turvallisuusjohtajat pommittaa jollain ihme tekstareilla.Ja että pitäisi lukea jotain valtioneuvoston koronaohjeistusta… haloo, boring!Suomessa on ihan liikaa kännyköitä, Nokian jäljiltä varmaan 30 miljoonaa, vaikka suomalaisilla ei ole kuin 11 miljoonaa korvaa. Minullakin on niitä ihan liikaa, eihän niitä kukaan jaksa kaikkia kanniskella mukanaan. Varsinkaan jotain hiivatin vntike-luuria.SunnuntaiJa sitten joku ihmeen kaksoismurhaaja tunkee kainaloon ja samaan kuvaan. Kaksoismurhaaja? Mistä helvetistä joku palkkamurhaaja siihen oikein liimaantui?No, mun viestintägimmat tolkutti, että kenen tahansa muun kanssa yhteiskuvaan kuin Ilmari Nurmisen. No, ei tääkään kelvannut.Eikä ole enää oikein virkamiehiäkään jäljellä tönittäväksi bussin alle, kun ne on kaikki jo siellä.Tässä käy vielä vähän niin kuin Richard Nixonille, joka opetteli kävelemään vetten päällä kuten Jeesus. Seuraavana päivänä Washington Postissa oli otsikko: “Nixon ei osaa uida.”Tarttisikohan tässä jättää koko homma ja siirtyä kokopäivätoimisesti viihteelle?",0
32,"On mennyt vahvemminkin.Maailma on turvallisuuspoliittisessa kriisissä, Venäjä pullistelee naapurissa ja suurvaltajohtajat järjestävät hätäkokouksia. Samaan aikaan ulkoasiainvaliokunnan puheenjohtaja levittelee hämäriä salaliittoteorioita siitä, että korona parantuisi muun muassa hevosille käytetyllä loislääkkeellä.Olin vetäistä aamukahvini väärään kurkkuun, kun luin Iltalehden jutun Mika Niikon koronanparannushoureista. Perussuomalaisten ykköstykki oli saanut koronan ja väitti perjantaina eduskunnassa saaneensa lääkäriltä reseptin ivermektiiniin.– Yllätyin suuresti kuurin aloitettuani siitä, että vaikeimmat koronaoireet katosivat hyvin nopeasti, Niikko sanoi.Eikä tässä vielä kaikki. UAV:n puheenjohtajan mukaan koronaa sairastaneille pitäisi tarjota ivermektiiniä, vaikka näyttö sen toimivuudesta on hyvällä tahdollakin epävarmaa, sitä ei suositella ja se voi olla jopa vaarallista.– Mielestäni joitain tutkittuja ja haitoiltaan vähäisiä lääkkeitä, kuten ivermektiini, tulisi säätää Kela-korvattavaksi, Niikko esitti.Facebookissa hän kertoi, kuinka pahimmat oireet päättyivät heti ivermektiinin nauttimisen jälkeen: niihin eivät tehonneet antihistamiini tai hengitysteitä avaavat lääkkeet.Pari asiaa. Korona yleensä paranee itsestään ilman hoitoakin. Jos kaverini syö jäätelöä ja paranee sen jälkeen koronasta, se ei tarkoita, että jäätelö olisi auttanut. Niillä on vain ajallinen yhteys.Niikko sekoittaa kausaalisuuden ja korrelaation väittämällä, että kaksi asiaa olisivat syy- ja seuraussuhteessa.Mutta ongelma on, että Niikko on kansanedustaja ja päättäjä; hänen asemassaan terveysturvallisuuteen liittyvien lausuntojen kanssa pitäisi olla erittäin varovainen. Varsinkin, kun ne ovat vastoin virallisia ohjeita ja alan huippututkimusta, ja Niikko on täysi maallikko.Ei ole näyttöä siitä, että markkinoilla oleva ivermektiini auttaisi koronaan, arvioivat tiedeyhteisön arvostetuimmat julkaisut, kuten Nature, Science ja Lancet.Muun muassa Fimea tiedotti jo maaliskuussa, ettei ivermektiiniä suositella koronaan. Euroopan lääkevirasto EMAn mukaan saatavilla olevat tutkimustulokset eivät tue ivermektiinin käyttöä.Yhdysvaltain elintarvike- ja lääkevirasto FDA on varoittanut käyttämästä ivermektiinia.”Sinä et ole hevonen. Sinä et ole lehmä. Oikeasti, ihmiset. Lopettakaa.”, FDA twiittasi elokuussa.Maailman terveysjärjestön WHO:n mukaan ivermektiiniä ei tule käyttää koronaviruksen aiheuttaman taudin hoitoon. Sama kanta on Euroopan tautiehkäisy- ja valvontakeskus EDCD:llä.Jopa ivermektiiniä tekevä firma toteaa, että ivermektiini ei sovellu koronan hoitamiseen. (LINKKI 9)Ei luulisi olevan vaikeaa.Mutta rummutus loislääkkeen ympärillä on maailmalla häkellyttävän voimakas. Erityisesti Yhdysvalloissa ivermektiiniä on hehkutettu sosiaalisen median syövereissä ihmeaineena. Jotkut republikaanipoliitikot ja -mediapersoonat ovat ylistäneet sitä, ja tutkijoita, jotka eivät ole löytäneet näyttöä sen tehokkuudesta on uhkailtu. He ovat saaneet tappouhkauksia ja vihapostia. Eläimille tarkoitettuja ivermektiinituotteita on hamstrattu hyllyiltä, ja ihmiset ovat saaneet myrkytysoireita nauttiessaan hevosten loislääkettä.Jossain tilanteissa myös ihmiset voivat käyttää ivermektiiniä: sitä voi käyttää esimerkiksi päätäiden poistamiseen. Tällöin annostus on huomattavan pieni.Ivermektiiniä on käytetty 1980-luvulta lähtien. Sitä käytetään häätämään eläimistä  ja myös ihmisistä loisia, kuten edellä mainittuja täitä ja syyhypunkkeja.Ivermektiinin on todettu tehoavan koronavirukseen koeputkessa, mutta silloin annos on ollut niin suuri, että se ei ole ihmiselle turvallinen.Yhdysvalloissa myrkytyskeskukset ovat joutuneet vastanottamaan ihmisiä, jotka ovat yrittäneet hoitaa koronatartuntaa ivermektiinillä.”Ivermektiinin yliannostus voi johtaa pahoinvointiin, oksenteluun ja ripuliin. Yliannostukseen voi liittyä neurologisia oireita, kuten tajunnan heikkenemistä, sekavuutta, kouristuksia, koomaa – ja siihen voi jopa kuolla”, Yhdysvaltain tautikeskus joutui varoittamaan.Ivermektiinista on kuvattu aiheutuneen myös harvinaisia, mutta vakavia neurologisia oireita.Ongelmana on myös se, että moni ivermektiiniin luottava ei halua ottaa rokotteita, koska arvelee voivansa hoitaa tartuntaa loislääkkeellä.Ivermektiinia ylistävät erityisesti rokotteisiin nuivasti suhtautuvat ihmiset. Myös Mika Niikko on pitänyt eduskunnassa rokotekriittisiä puheenvuoroja, kyseenalaistanut rokotteiden hyödyt ja herättänyt runsaasti kummastusta puheillaan.Keskustelu ivermektiinista onkin politisoitunut ja siihen liittyy erilaisia salaliittoteorioita. Yhden mukaan hallitukset ja lääkeyritykset tekevät kaikkensa, jotta ihmiset ottaisivat rokotteita ja häivyttävät tai vääristelevät ivermektiiniin liittyvää tietoa.Moni kommentaattori uskoo, että lääkefirmat haluavat estää ivermektiinin yleistymisen koronanhoidossa, koska kukaan ei pysty tekemään liian halvalla lääkkeellä bisnestä.Uusi, systemaattinen Cochrane-katsaus ei pystynyt osoittamaan ivermektiinin tehoa kuolleisuuteen eikä potilaiden vointiin. Cochrane on maailman laadukkaimpia meta-analyysien tuottajia eli se yhdistelee aiempia, yksittäisiä tutkimuksia.Hämmentävää onkin, että moni ivermektiinin puolestapuhuja pelkää rokotteita, joita on annettu jo miljardeja annoksia ja joiden turvallisuudesta ja tehokkuudesta on valtavasti tieteellistä näyttöä. Samaan aikaan nämä ihmiset ottavat netin hämäräsivuilla suositeltua loislääkettä parantuakseen taudista.Ivermektiinin tehoa koronaa vastaan kuitenkin tutkitaan edelleen. Esimerkiksi Yhdysvalloissa ja Britanniassa on edelleen meneillään laadukkaita tutkimuksia aiheesta.Tähän mennessä tutkimusnäyttö ei ole antanut perusteita käyttää ivermektiiniä koronapotilaiden hoidossa.Joten poliitikot, pitäkää näppinne erossa meidän terveydestämme, kuunnelkaa virallisia suosituksia ja keskittykää duuniinne.Niin kauan kuin ivermektiiniä ei suositella koronaan, toivoisi, että maallikot pidättäytyisivät potentiaalisesti vaarallisten terveysneuvojen antamisesta. Kaikki muu on äärimmäisen vastuutonta.",0
33,"Muistatko vielä Mustan Mannerheimin eli Suomen Marsalkka -elokuvan, jonka Yleisradio tuotti eetteriin? Kauas on tultu niistä ajoista, jolloin tummahipiäistä Marskia palvottiin ilmaisunvapauden suurena sankarina.Viimeksi kun tarkistin, Yle sulloi lasten rakastaman intiaanihahmonsa Herra Heinämäen Elävään arkistoon sen jälkeen, kun yksi saamelaisaktivisti oli arvostellut sitä Twitterissä.Viikolla nähtiin absurdi näytelmä, farssi – ehkä jopa kreisikomedia, kun Kansallisteatteri lähti sekoilemaan “oikeamielisten” marssikäskyjen mukaan.Kansallisteatteri menetti kasvonsa tyystin antamalla kenkää näyttelijälle muutaman pahastujan tunteenpurkausten perusteella. Poliittinen korrektius ohitti työntekijän oikeudet.Jotta soppa menisi vielä sakeammaksi, Kansallisteatteri perui fudut sen jälkeen, kun kävi ilmi, että pahastujien kritiikki oli perustunut väärinkäsitykseen.Kaikki alkoi siitä, kun Kansallisteatteri kertoi lauantaina siirtävänsä Kaikki äidistäni -näytelmänsä aloitusta, koska “teoksen transihmisen roolittaminen on herättänyt kriittistä keskustelua, jonka Kansallisteatteri haluaa kohdata ja huomioida”.Eli joku oli jossain somen syövereissä arvostellut näytelmän roolien jakoa, Kansallisteatteri heittäytyi rähmälleen arvostelijoidensa eteen ja päätti ulkoistaa taiteellisen päätäntävaltansa sosiaalisen median huutokuorolle.Kritiikki koski Agrado-nimistä seksityöntekijän hahmoa, jota näyttelee alkuperäisessä Kaikki äidistäni -elokuvassa transnainen. Kansallisteatterissa hahmoa taas esittää mies, tarkemmin sanottuna näyttelijä Janne Reinikainen.Muun muassa joukko transsukupuolisia taiteen ammattilaisia allekirjoitti Kansallisteatterille osoitetun avoimen kirjeen, jossa roolitusta paheksuttiin vahingollisena. Vain kaksi esiintyi omalla nimellään, loput nimimerkillä “ryhmä muita transsukupuolisia taiteen ammattilaisia”.Kansallisteatteri hätääntyi, ilmoitti paitsi lykkäävänsä suurproduktion aloitusta myös siirtävänsä Janne Reinikaisen esityksestä syrjään ja etsivänsä tilalle toisen näyttelijän.Kansallisteatterin pääjohtaja Mika Myllyaho kertoi Suomen Kuvalehdelle päätyneensä vaihtamaan näyttelijää ja siirtämään ensi-iltaa nimenomaan sosiaalisessa mediassa esitetyn kritiikin takia.“Tarkoitus ei ollut loukata”, Myllyaho selosti katuvaisena.Ensimmäinen ongelma oli siinä, että kritiikki perustui väärinkäsitykseen. Kaikki äidistäni -elokuvassa Agrado-hahmo on kyllä transsukupuolinen, mutta suomalaisessa teatterisovituksessa hän on transvestiitti. Kaksi täysin eri asiaa.Toinen ongelma on se, että Janne Reinikainen on näyttelijä, hänen työnsä on esittää erilaisia rooleja. Ajetaanko nyt sisälle todella mallia, jossa Janne Reinikainen saa esittää vain Janne Reinikaista?Reinikainen siis sai fudut sovituksesta sen takia, että joku ei ollut ottanut asioista selvää, päätti kritisoida lonkalta virheellisten tietojen perusteella ja Kansallisteatteri päätti paniikissa perua koko valtavan tuotannon aloituksen.Heikkoa, typerää – ja myös äärimmäisen vaarallista.Pääjohtaja Myllyaho sanoi SK:lle, että väärinkäsitystä yritettiin kyllä korjata sosiaalisessa mediassa.“Mutta sitä oli aika mahdoton korjata, kun se toisin koettiin. Päädyin sitten tällaiseen ratkaisuun.”Tällaiseen ratkaisuun? Taivaan tähden. Tällainen johdon poukkoilu on täysin kohtuutonta produktion työntekijöitä ja erityisesti Janne Reinikaista kohtaan.Tulee mieleen pari asiaa.Reinikainen sai potkut (jotka siis myöhemmin peruttiin) produktiosta sukupuolensa perusteella. Yleensä kai tällainen katsottaisiin syrjinnäksi.Lisäksi: yleensä kai näyttelijän tehtävä on esittää jotakuta muuta kuin itseään, näyttelijät on vähän niinkuin koulutettu siihen. Kansallisteatterissa on muun muassa Hitleriä esittänyt aikaisemmin juutalainen nainen, Seela Sella – ja ilman minkäänlaista kohua.Taiteen nimenomainen tehtävä on ravistella ja saada katsoja ajattelemaan asioita uudessa valossa. Tähän sopii äärimmäisen huonosti se, että kuka tahansa somen syövereistä voi lähettää teatteriin listoja asioista, joita saa ja ei saa tehdä.Pääjohtaja Mika Myllyaho selosti Suomen Kuvalehdelle Kansallisteatterin taiteellista linjaa:“Siinä mielessä on linjanveto, että emme voi omia eri kansakuntia, näytellä vaikkapa intiaania, sellaista ei kukaan lähde tekemään.”Eli Kansallisessa ei ilmeisesti nähdä vastaisuudessa yhtä maailman kuuluisinta oopperaa, Japaniin sijoittuvaa Madama Butterflyta eikä Mustalaisruhtinatarta – saati sitten Sevillan parturia, joka sijoittuu 1600-luvun Espanjaan.Someaktivistien mölinä ei tulevaisuudessa lopu mihinkään, se pahenee. Jos firmat hyppivät jokaisen rasahduksen perässä tajuamatta, että kyseessä on useimmiten pieni, mutta tavattoman äänekäs joukko, muutama somesoturi, jotka pitävät päivästä toiseen jauhavaa pahastumismyllyään pystyssä, me olemme perikadossa.Johtajien ja esimiesasemassa olevien kannattaisi tutustua aktivistien toimintaan ja sosiaalisen median logiikkaan ennen kuin lähtevät tempoilemaan ja tekemään pahimmassa tapauksessa katastrofaalisia päätöksiä. Muutama äänekäs tili voi saada aikaan valtavan huutokuoron, mutta se ei edusta koko kansaa. Ei edes puolia siitä. Se todennäköisesti edustaa ihmismäärää, joka mahtuisi teatterin yhdelle penkkiriville.On äärimmäisen pelottava tie, jos firmat ulkoistavat oman päätäntävaltansa somen usein nimettömille huutelijoille ja lähtevät pönkittämään törkeää cancel-kulttuuria. Ainoa oikea ratkaisu on se, että firmat lopettavat tyystin välittämästä siitä, mitä pieni somesotureiden joukko Twitterissä mylvii. Alkavat itse ajatella ja ottaa vastuuta omista teoistaan. Ja tajuavat, että somekohu kestää yleensä vajaan päivän.Kyllä te osaatte, jos haluatte. Ja uskallatte.",0
34,"Tapasin kesäkuussa 2010 kolme profeetta Muhammedin pilapiirtäjää. Kävin Ruotsissa Lars Vilksin luona, Tanskassa tapasin Kurt Westergaardin ja Oulussa pilapiirtäjä Ville Rannan, joka ainoana ei joutunut piileskelemään ja pakenemaan henkensä edestä.Maailman kuuluisimman profeetanpiirtäjän Kurt Westergaardin luokse menimme poliisisaattueessa. Hän oli piileskellyt salaisissa osoitteissa vuosia, siitä lähtien kun hän piirsi Jyllands-Posteniin Muhammedin, jonka turbaanin tilalla oli pommi.Piirroksista nousivat valtavat mellakat ympäri maailmaa, mielenosoituksissa kuoli yli sata ihmisistä. Nyt Westergaardin oven edessä seisoi neljä poliisia, jotka kävivät laukkumme läpi ennen kuin pääsimme sisälle.Westergaardin talo oli viritetty kauttaaltaan erilaisilla sähkölaitteilla ja piilotetuilla kameroilla. Panssaroitu turvahuone pelasti aiemmin hänen henkensä, kun kirveen kanssa varustautunut mies hyökkäsi hänen kotiinsa.Lars Vilks puolestaan piirsi profeetan koirana “tutkiakseen sananvapauden rajoja” ja sai fundamentalistit peräänsä. Hänen talonsa oli yritetty polttaa edelliskuussa, kun kolme miestä rikkoi ikkunan ja heitti polttopulloja sisään. Keittiön seinä oli palanut mustalle karrelle.Myös Vilksillä oli kotonaan turvahuone, jonne hän saattoi paeta hyökkääjiä. Hän tarkisti autonsa pommien varalta aina ulos lähtiessään ja nukkui yönsä kirves sängyn alla. Pari viikkoa ennen vierailuani hänet yritettiin pahoinpidellä Uppsalan yliopistossa, jossa hän oli pitämässä luentoa.Terroristiverkosto al-Qaida oli luvannut Vilksistä 100 000 dollarin tapporahan. Summa olisi korkeampi, jos hänet “teurastettaisiin kuin lammas” eli kurkku katkaisemalla.Vain Ville Ranta pystyi elämään normaalia elämää Oulussa. Ranta oli piirtänyt profeetta Muhammedin kulttuurilehti Kaltioon, ja piirroksista nousi kohu, joka johti päätoimittajan potkuihin.Tuntemattomuus Suomen ulkopuolella todennäköisesti suojasi häntä.Nyt samainen Ranta joutui poliisikuulusteluihin piirrostensa takia. Viime viikolla Ranta kertoi, että hänestä on tehty rikosilmoitus kiihottamisesta kansanryhmää vastaan pilapiirroksista, jotka käsittelevät muun muassa Salman Rushdien puukotusta, Iranin islamilaista hallitusta ja ranskalaisen opettajan Samuel Patyn murhaa. Paty kuoli 2020 islamistisessa terrori-iskussa, jonka motiivina oli se, että Paty oli näyttänyt oppitunnilla profeetta Muhammedia esittäviä pilapiirroksia opettaessaan sananvapaudesta.Tuntuu absurdilta, että elämme maassa, jossa pilapiirtäjiä juoksutetaan poliisikuulusteluissa poliittisten pilakuvien takia. Sananvapaudesta vuosia puhunutta Rantaa eivät vainoa islamistit. Hänen sananvapauttaan rajoittavat suomalainen oikeusjärjestelmä ja laki. Syytä epäillä -kynnys ylittyi jo, ja vaikka juttu ei etenisi syytteeseen asti, Ranta miettii vastaisuudessa taatusti kahdesti ennen kuin uskaltaa kritisoida islamistista väkivaltaa.Mahdollinen oikeusprosessi voi viedä vuosikausia ja kymmeniätuhansia euroja. Kuka haluaa sellaista? Helpompaa on piirtää seuraavan kerran muista aiheista, jotta kukaan ei kiihotu.Tällainen luo pelon ilmapiiriä: seuraavan kerran pysähdyt, kenties pidättäydyt piirtämästä “vääränlaista” kuvaa, käyttämästä “vääränlaisia” sanoja.Ilmiöllä on nimikin: chilling effect, tukahduttava vaikutus. Ihminen saadaan välttämään tiettyä käytöstä epämääräisellä rikosprosessin uhalla.Mahdollinen oikeusjuttu voi myös tehdä Rannasta kohteen: tuntemattomuus Suomen ulkopuolella on aiemmin suojellut häntä.Sananvapauspalkinnonkin aikoinaan voittanut Ranta on loistava pilapiirtäjä, joka pilkkaa vähän kaikkea: viime aikoina esimerkiksi Putinia, YK:ta, demareita, keskustaa, mediaa, persuja ja helsinkiläisiä.Rannan piirrokset ovat kansainvälisesti vertailtuna varsin kesyjä, mutta oivaltavia. Suomessahan ne ovat rohkeita, sillä Suomessa ei ole minkäänlaista pilapiirroskulttuuria. Poliittinen satiirikin on meillä loppunut lähes tyystin, eikä ihme: niin ummehtunut sananvapauden banaanitasavalta Suomi nykyään on.Hiljattain Ranta oli Ylen Perjantai-ohjelmassa puhumassa sananvapaudesta ja puolusti siinä muun muassa Päivi Räsästä.– En ole huolissani omasta sananvapaudestani, mutta tämänkaltaiset oikeudenkäynnit herättävät minussa huolta. Valtionsyyttäjällä ja syyttäjällä näyttää olevan intressissä tukkia konservatiivien ja rasistien suita, ei minun kaltaisteni liberaalien. Joko me annetaan kaikkien sanoa sanottavansa tai kaikkien mahdollisuus sanoa sanottavansa vaarantuu. Ei me voida valita, että pannaan nuo hiljaiseksi ja jutellaan me loput vapaasti, Ranta sanoi tuolloin.Hän kyseli, miksi ihmisille pitäisi antaa sakkoa siitä, että he ajattelevat epäsopivasti tai esimerkiksi moraalittomasti. Millainen on se yhteiskunta, jossa oikeuslaitos pohtii, mitkä ovat oikeita ja mitkä vääriä mielipiteitä?Kysymys on hyvä. Mielipiteiden valvomisen ei pitäisi kuulua oikeuslaitokselle: sananvapaus on herkkä asia ja sen kaventaminen voi tapahtua hyvinkin nopeasti.Venäjällä ihminen voi saada 15 vuotta vankeutta, jos hän käyttää vääriä sanoja. Nyt Suomessa raahataan jo pilapiirtäjiä kuulusteluihin, kun he piirtävät poliittista satiiria.Toimittaja Johanna Vehkoo joutui vuosien pyöritykseen sanottuaan pari räväkkää sanaa Facebook-keskustelussa. Lopulta korkein oikeus katkaisi löysän hirren ja peruutti tuomion kunnianloukkauksesta.Suomessa rajoituksia sananvapauteen on paljon suhteessa eurooppalaisiin käytäntöihin. Ja sananvapauslainsäädäntö on vain kiristymässä, sillä hallitus esittää maalittamisen lisäämistä rikoslakiin.Poliitikot ja jopa media tuntuvat näkevän laajan sananvapauden uhkana. Media suoltaa solkenaan juttuja vihapuheesta ja sen kauheudesta, poliitikot tilaavat selvityksiä ja raportteja vihapuheen kitkemisestä ja laajuudesta.Me elämme äärimmäisen herkäksi viritetyssä maailmassa, jossa kuka tahansa voi joutua parin väärinvalitun sanan takia ihmeelliseen limboon, jossa voivat mennä niin maine, ura kuin mielenterveyskin.Kyse ei ole enää edes siitä, mitä kirjoitat tänä päivänä vaan kuten esimerkiksi Päivi Räsäsen tapauksessa oikeuteen voivat päätyä tekstit, joita olet kirjoittanut vuosikausia aikaisemmin.Jos Johanna Vehkoon kaltainen ammattitoimittaja tai Ville Rannan kaltainen mestaripiirtäjä eivät onnistu välttämään lain pitkää kouraa, niin ei onnistu kukaan muukaan.Pilapiirtäjän raahaaminen poliisikuulusteluun kertoo, että Suomi on sananvapauden kehitysmaa.",0
35,"Little Boy, pikkupoika, oli ensimmäinen. Seuraavaa kutsuttiin Fat Maniksi, lihavaksi mieheksi.Yhdysvallat pudotti Little Boyksi nimetyn atomipommin Japanin Hiroshimaan 6. elokuuta 1945, Nagasakiin jenkit pudottivat Fat Manin kolme päivää myöhemmin.Kun atomipommi räjähti Hiroshimassa aamulla kello 8:15, kaupungissa oli noin 350 000 ihmistä.Kirkkaassa auringonpaisteessa vain hetki sitten kylpenyt kaupunki tuhoutui täysin massiivisen savu- ja tulipilven alle.Arviolta 75 000 lähellä räjähdyspistettä olevaa ihmistä kuoli heti: osa muuttui silmänräpäyksessä tuhkaksi, osa vain haihtui pois. Uhreista saattoi jäädä jälkeen vain ääriviivat betoniin tai asfalttiin.Kauempana olevat kuolivat esimerkiksi palovammoihin tai jäivät loukkuun romahtaneisiin rakennuksiin.Kertomukset paikan päältä piirtävät kuvaa maankamaralle laskeutuneesta helvetistä.Hävityksen keskellä hoiperteli verisiä ja mustuneita, alastomia ihmisiä, käsillä eteensä huitoen; vaatteet olivat sulaneet tai repeytyneet päältä, kuumuus oli puhkaissut joiltain silmät päästä, palanut iho roikkui riekaleina kyynärpäistä.Itkua, huutoa, vaikerrusta ja kärsimystä.Maassa kiemurteli kuolevia; osa yritti raahautua eteenpäin, koska jalat eivät enää kantaneet – tai niitä ei enää yksinkertaisesti ollut. Hiroshimasta oli tullut hetkessä varjojen kaupunki.”Ei koskaan enää”, totesi maailma ykskantaan Hiroshiman ja Nagasakin atomipommi-iskujen jälkeen. Alkoi ydinaseriisunnan aika, tehtiin runsaasti sopimuksia ja pidettiin yleviä puheita – mutta ikävä kyllä nykyajan ydinaseet ovat monta mittaluokkaa tuhoisampia kuin toisen maailmansodan aikaiset atomipommit.Strategisten ydinaseiden laukaisu johtaisi välittömään vastaiskuun ja kymmenien miljoonien ihmisten kuolemaan jo ensimmäisen tunnin aikana, molemminpuoliseen varmaan tuhoon.Venäjän diktaattori Vladimir Putin on uhkaillut länttä ydinpommilla useita kertoja. Katkerassa sodanjulistuksessaan Putin varoitti, että jokaisen, joka tuntee kiusausta “astua Venäjän tielle, on syytä tietää, että Venäjän vastaus on välitön ja johtaa seurauksiin, jollaisia ei ole aiemmin historiassa koettu”.Lausuntoa voi pitää ydinaseuhkauksena.Maaliskuun alussa Venäjä turvautui ydinterroriin tulittaessaan Euroopan suurinta ydinvoimalaa. Putin myös määräsi maansa ydinasejoukot korkeaan valmiustilaan.Venäjän ulkoministeri Sergei Lavrov puolestaan totesi, että jos maailmassa syttyisi kolmas maailmansota, se käytäisiin ydinaseilla.Vanhan sanonnan mukaan neljäs maailmansota käytäisiin kepeillä ja kivillä.Tiistaina Putinin tiedottaja Dmitri Peskov totesi, että Venäjä voisi turvautua ydinaseisiin, jos maahan kohdistuisi “eksistentiaalinen uhka”. Venäjällä on eniten strategisia, erittäin tuhovoimaisia ydinaseita koko maailmassa, lähes 6000 ydinkärkeä.Mutta kuinka vakavasti Venäjän uhkauksiin pitää suhtautua? Suomessa asiantuntijat ovat teilanneet uhkaukset pitkälti pelotteluna, mutta muualla niihin on suhtauduttu vakavammin.Juttu jatkuu kuvan jälkeen.Venäläinen mannertenvälinen ballistinen Topol-ohjus laukaisujärjestelmineen. YONHAP“On mahdollista, että Putin käyttää ydinaseita, jos hän kärsii sotilaallisia tappioita ja uskoo diplomaattisten ja poliittisten keinojen murenevan käsiin”, totesi ydinsodan asiantuntija Caitlin Talmadge Financial Timesille.Putinin on nyt kerrottu siirtäneen perheensä ja läheisiään ydinsodan kestävään luksusbunkkeriin, joka sijaitsee Siperiassa. Väitteen on esittänyt ainakin venäläinen politiikan tutkija Valeri Solovei, joka aikoinaan paljasti Putinin salasuhteen.Solovei sanoo, ettei hän halua säikytellä ketään.“Mutta toivon, että tämän asian merkitys ymmärretään. Siis sen, että Venäjän presidentti siirtää oman perheensä bunkkeriin.”Yhdysvaltain presidentti Joe Biden matkusti tällä viikolla Naton ylimääräiseen huippukokoukseen Brysselissä, jossa asialistalla on Venäjän mahdollinen kemiallisten, biologisten tai ydinaseiden käyttö.Yhdysvaltain tiedustelu pelkää Venäjän siirtyvän tulevina päivinä lähemmäs ydinaseiden käyttöä. Jos Putin ajetaan nurkkaan, hän saattaa siirtyä käyttämään strategisia ydinaseita pienempiä taktisia ydinaseita, kirjoittaa New York Times.Lehden mukaan venäläisjoukot ovat harjoitelleet jo pitkään muutosta perinteisestä sodasta ydinasesodankäyntiin.“Mahdollisuus ydinaseen käytölle on matala, mutta se kasvaa. Sota menee venäläisten kannalta heikosti, ja lännen paine voimistuu”, toteaa ydinaseasiantuntija Ulrich Kühn Hampurin yliopistosta.Princetonin yliopiston teettämässä ydinaseskenaariossa Venäjä käyttää taktista ydinasetta, Nato vastaa siihen omalla ohjuksellaan ja tilanne johtaa muutamassa tunnissa 90 miljoonan ihmisen kuolemaan.Täysimittainen ydinsota nykypäivänä voisi tarkoittaa koko sivilisaation loppumista.Sen takia on täysin ymmärrettävää, että länsi tekee kaikkensa välttääkseen tätä vaihtoehtoa, estääkseen ydinsodan todennäköisyyden kasvamista piiruakaan.Siksi länsi ei lähetä Naton joukkoja Ukrainaan, eikä Nato suostu perustamaan Ukrainan ylle lentokieltoaluetta – ja Nato toimii tässä täysin oikein.Ikävä kyllä ydinsodan välttäminen voi tarkoittaa sitä, että joudumme sietämään runsaastikin perinteisen sodan uhreja. Mutta se on hinta, joka on yksinkertaisesti maksettava.",0
36,"Riikka Purran vihermehut eivät maistu hardcore-persuille, jotka irtautuvat puolueesta ja perustavat oman Valta kuuluu Kremlille -ryhmänsä. Persut jakaantuu 48 osaan, ja jäljelle jäävät keskittyvät pohtimaan, minkä rokotteen 5G-mikrosiru toimii kaikkein parhaiten. Purra yrittää pelata Afrikan tähteä, mutta hänet todetaan haittamaahanmuuttajaksi – eikä häntä päästetä Afrikkaan.Iiris Suomela haluaa vapauttaa miehet toksisista miehenmalleista kytkemällä heidät kettingillä lattiaan. Kahlehdittujen miesten kyyneleistä kerätään uudenvuoden cocktail, jota tarjoillaan alaikäisille laivan porealtaassa.Vihreä avustaja saa ennenaikaisen kannatuskrapulan ja haluaa murskata patriarkaatin perseellään. Hän murskaa perseellään vahingossa myös terveydenhuoltojärjestelmän, kirkot ja hyvinvointivaltion.Koska kaikki ovat kyllästyneet patriarkaattiin, ahterilla murskaamisesta tulee nopeasti suosittu kansanhuvi, se saa oman laitteen Linnanmäelle ja tosi-tv-ohjelman Neloselle.Pekka Haavisto altistaa kaikki suomalaiset omikronille. Koko kansa lähtee kapakkaan juhlimaan laumasuojasta innostuneena.Petteri Orpo luopuu kokoomuksen puheenjohtajuudesta repeydyttyään kahtia puolueen persu- ja vihersiiven välissä ja huomatessaan viimein, että hän saisi vaalivoittajana hallituskumppaneikseen pelkkiä naispuheenjohtajia. Kokoomus normalisoidaan Elina Valtosella.Sanna Marin esittelee taas mekkonsa, meikkinsä, kampauksensa, tyttärensä ja varpaidenpesurutiininsa naistenlehdissä ja kaikkien tv-kanavien jokaisessa viihdeohjelmassa ja valittaa, että media keskittyy hänen kohdallaan liikaa kaikkeen muuhun kuin asiaan. Bile-Sanna ja Bile-Ilmari muuttavat Suomen maapallon johtavaksi bilepääkaupungiksi, jonne pääsevät vain ihmiset, joilla on oma Wikipedia-sivu.Samalla lopetetaan pääministerin haastattelutunti ja eduskunnan kyselytunti, joita kukaan täysjärkinen ei ole jaksanut kuunnella vuosikymmeniin.Työviikko muutetaan kaksipäiväiseksi ja bileviikko viisipäiväiseksi.Biletoimintaa rahoittavan organisaation toiminnanjohtajaksi valitaan Tytti Yli-Viikari, joka tuo paikalle Aleksandrian kirjaston kaikki romaanit.Kaikkien televisiokanavien jokainen ohjelma siirtyy Vappu Pimiän juonnettavaksi.Mikko Kärnä, Veronika Honkasalo ja Jani Mäkelä perustavat Näin kommunikoit Twitterissä rakentavasti -kurssin, joka saa valtavan suosion kouluttajien diplomatian ja hyvän käytöksen ansiosta.Joka kerta, kun Esko Valtaoja osallistuu tv-ohjelmaan, suomen kielestä katoaa sanoja. N-sanojen sukupuuttoa seuraavat V-, A-, I- ja T-alkuisten sanojen joukko. Kotus huolestuu ja pyytää, että Valtaoja ei osallistuisi enää tv-keskusteluihin.Suomi siirtyy feminismin 53. aaltoon. Uhriutumisesta ja vääränlaisista miehen malleista tulee kouluihin oppiaine. Lopulta miehet kielletään laittomina.Yle alkaa liittää uutisten eteen trigger warning -varoituksia, jotta katsojat eivät traumatisoituisi. Lopulta uutiset päätetään lopettaa yleisesti triggeröivinä, ja niiden tilalle tulee hallituksen ylistystunti. Kukaan ei huomaa eroa.Aluevaalit päätetään järjestää, vaikka ketään ei kiinnosta ja Suomessa todetaan kahdeksan miljoonaa uutta koronatartuntaa päivässä.Mika Salminen katsoo Kellopeliappelsiinin Yleltä. Siitä innostuneena THL pakottaa kaikki rokottamattomat katsomaan Krista Kiurun monologeja nonstoppina. Loputtomasti.Rokottamattomat vertaavat itseään juutalaisiin, Ruandan kansanmurhan uhreihin sekä Päivi Räsäseen – ja päätyvät ruoskimaan itseään näyttävästi keskellä Kauppatoria. Janus Putkonen ja Putin striimaavat näytöksen Tokentubeen.Juttu jatkuu kuvan jälkeen.PS ei kestä Riikka Purran (kuvassa) terveellistä ruokavaliota, vaan hajoaa pieniin osiin, kirjoittaa Sanna Ukkola. ISMO PEKKARINEN/AOPDanny tuo Suomeen koronan seuraavat variantit sigman, kappan ja upsilonin tyttöystäviensä kapaloissa.Kreikan kielen aakkoset loppuvat juhannukseen mennessä, ja sen jälkeen koronan uudet variantit nimetään Jaakobin poikien mukaan: Ruuben-variantti, Simeon-variantti, Leevi-variantti.Kun kansalaisilta vaaditaan kahdeksatta koronarokotusta, Suomessa kehitetään niin sanottu haravarokote, jonka avulla potilaaseen voidaan pistää 24 seuraavaa rokotetta kerralla.Pippa Laukka lanseraa Olet mitä syöt -sarjan spin-offin Olet mitä piikität.Hallituksen mukaan nyt on aika elää, nähdä ja kokea, mutta nyt ei ole oikea aika mennä mökille, joskin hengityssuojaimet auttavat tai eivät auta koronaa vastaan.THL:n mukaan banaanin syöminen, Pikku Kakkosen katsominen ja äitiyspakkaus aiheuttavat vääränlaista turvallisuudentunnetta.Markku Tervahauta joutuu valitsemaan ruton, koleran ja Ano Turtiaisen väliltä.Ihmiset elävät, näkevät ja kokevat – siis elävät eristyksissä, näkevät betoniseinän ja kokevat angstia.Suomen vapaimmat olot tarjoutuvat elinkautisvangeille, jotka pääsevät lakisääteisesti tunniksi jaloittelemaan.Timo Harakan pankkitilille ilmestyy rahaa.",0
37,"Kävin hiljattain urheilupuistossa eräässä Helsingin lähiössä. Viereisissä pöydissä istui kaksi lapsiperhettä. Toisessa pöydässä istui kaksi suloista, arviolta alle viisivuotiasta tyttöä, jotka olivat molemmat silminnähden ylipainoisia.Jäin pohtimaan, mitä vilkkaan, paljon liikkuvan pienen lapsen pitää syödä, jotta on jo alle viisivuotiaana lihava.Vastaus käveli pöytään hetken kuluttua, kun isä roudasi tyttöjen eteen Pringles-sipsejä ja jäätelöä.Toisessa pöydässä istui hoikkia, sopusuhtaisia lapsia. Äiti ja ilmeisesti mummi antoivat tytölle ja pienelle pojalle omenia ja banaaneja. Ne oli tuotu varmaankin kotoa. Urheilupuistossa ei ollut tarjolla erityisen terveellisiä välipaloja, vaikka paikalla käy jatkuvasti runsaasti lapsiperheitä: kioskilla myytiin sokerimehuja, keksejä, sipsejä, jäätelöjä, pullaa, pitsaa ja limsoja.On vaikea käsittää, miksi urheilupuisto tuputtaa lapsille epäterveellisintä mahdollista ryönää, jota on vaikea edes kutsua ruoaksi. Mutta vielä käsittämättömämpää on pohtia, mitä vanhemmat miettivät syöttäessään lapsistaan lihavia.Lapset liikkuvat luonnostaan paljon ja kasvavat koko ajan, joten on ylipäänsä hyvin vaikeaa saada eläväisistä pikkuihmisistä ylipainoisia. Mutta silti yhä useampi suomalaislapsi kärsii lihavuudesta.Lasten lihavuus on kolminkertaistunut 1980-luvulta. Vuonna 2018 joka neljäs 2–16-vuotias poika ja lähes joka viides samanikäinen tyttö oli vähintään ylipainoinen. Joillain alueilla jo yli puolet lapsista on ylipainoisia.Syy ei ole lasten: eivät he ymmärrä, mikä on terveellistä ruokaa ja mikä ei. Syy on vanhempien, jotka ahtavat lapsensa räjähdyspisteeseen tai antavat lasten syödä mitä haluavat.Moni vanhempi yrittää ilahduttaa lastaan tuomalla herkkuja pöytään. Hyvä tarkoitus, mutta toteutus äärimmäisen huono. Lapsia voi ilahduttaa myös monella muulla tavalla kuin sokerihumalalla tai järkyttävillä rasvaövereillä.“Lapset oppivat vanhemmiltaan, miten syödään ja liikutaan. Pienet lapset eivät käy itse kaupassa ostamassa sipsejä ja limua”, totesi sisätautiopin professori Markus Juonala HS:lle.Hänen mukaansa lasten ylipaino on tällä hetkellä suurimpia kansanterveydellisiä riskejä.Ja totta kai lapset syövät sokeria tai sipsejä, jos saavat. Ne maistuvat hyviltä ja ne koukuttavat.Tietääkö äiti, että yhdessä muropaketissa saattaa olla yli 60 palaa sokeria? Onko isukki koskaan miettinyt, että karkkipussissa, jonka ostat pikku-Tanelillesi korvaukseksi pitkään venähtäneistä työpäivistäsi, voi olla jopa 70 sokeripalaa?Vastuu pienen lapsen ruokailuista on vain ja ainoastaan vanhemmilla. Heidän kuuluu opastaa lapset terveellisiin ruokailutottumuksiin ja pitää huolta siitä, että nämä eivät ahda sisälleen karkkeja ja sipsejä päivästä toiseen.Ei kannata purematta niellä kuviollisten karkkipussien hauskoja nimiä ja värikkäitä kuvioita. Valitettavasti mättöpussi sisältää pussillisen sairautta. Kiva karkkipussi lippispäisine eläinhahmoineen on matkalippu diabetes-klinikalle.On käsittämätöntä katsoa sivusta, kuinka vanhemmat yrittävät tuoda lyhytaikaista iloa lapsilleen pitkäaikaisen terveyden kustannuksella. He yrittävät ostaa lapsiltaan hetkellisen hymyn lasten terveyden hinnalla kiikuttamalla rutiininomaiseti eteen jättikokoisia karkkipusseja tai hankkimalla kioskilta epäterveellisintä mahdollista mättöruokaa.On sydäntäsärkevää miettiä, kuinka paljon kiusaamista ja nimittelyä lapset joutuvat kokemaan vanhempiensa välinpitämättömyyden takia. Aikuiset pankoot suustaan alas mitä haluavat, mutta lasten ruokkiminen ylipainoiseksi pitäisi olla rikollista. Se on yksinkertaisesti julmaa ja aiheuttaa valtavasti terveyshaittoja, jotka helposti kantavat läpi elämän.Lasta ei saa lyödä, tukistaa eikä hänelle saa tehdä minkäänlaista pahaa. Mutta miksi on edelleen täysin laillista aiheuttaa hänelle vakavaa fyysistä haittaa, mahdollisesti koko eliniäksi?Asiantuntijoiden mukaan lapsen painoa ei saisi kuitenkaan ikinä kommentoida eikä lasta pidä pakottaa laihdutuskuurille. Tämä saattaa vain aiheuttaa vääristyneen kehonkuvan ja syömishäiriöitä. Syömistä kannattaakin kannustaa parempaan suuntaan vetoamalla terveysvaikutuksiin, ei painoon.Lasten lihavuus jatkuu usein aikuisikään ja lisää sairauksien, kuten valtimotautien ja tuki- ja liikuntaongelmien riskiä. Jo lapsilla on todettu valtimotautien riskitekijöitä, kuten korkeaa verenpainetta ja sokeri- tai rasva-aineenvaihdunnan häiriöitä. Jo teini-ikäisillä todetaan ylipainon aiheuttamaa tyypin 2 diabetesta ja astmaa; ja jo lapsilla voi olla rasvamaksa tai korkea kolesteroli.Kun samaan aikaan ruokavalion heikkenemisen kanssa ruutuaika kasvaa ja liikkuminen vähenee, tikittävä aikapommi on valmis. Kun aikaisemmin pikkukundi veti fillarilla tuntikausia pitkin maanteitä, nykyään liikkuvat pelkät peukalot, kun hän ampuu kavereita Counter-Strikessä.Vanhemmat ovat kaiken lisäksi huonoja tunnistamaan ongelmia. Iso osa vanhemmista ei edes tunnista lastensa ylipainoa.On hämmästyttävää, kuinka läheisesti sokeri ja epäterveellinen ruokailu kulttuuriimme kuuluu. Hermostunut mummo haluaa hemmotella luonaan käyviä pilttejä ja syöttää heille jäätelöä ja karkkeja lahjuksena, jotta he kävisivät vastaisuudessakin. Jokaiseen lastenjuhlaan ja syntymäpäivään liittyvät karkkipussit ja kukkuroilleen lastatut herkkupöydät. Julkisilla paikoilla näkee enemmän lapsia jäätelön tai pirtelön kanssa kuin hedelmä kourassaan.Yhdysvalloissa kasvaa jo sukupolvi, jonka lasten odotetaan kuolevan nuorempana kuin vanhempiensa lihavuuden takia. Tätäkö todella haluamme lapsillemme? Ja miksi?Miksi haluamme, että lapsemme syövät itsensä sairaiksi?",0
38,"Pikku-Jarin, 7, aamupäivä: ensin opetellaan matematiikkaa, sitten piipahdetaan bondage-kurssilla.Iltapäivällä ryhmätyö viereisen pulpetin Tiinan, 8, kanssa: askarrellaan kaulapantoja ja sovitetaan suupalloja.Miltä kuulostaisi? Mielestäni todella huonolta.Itse asiassa huonompaa ideaa kuin lasten seksualisointi ei oikein taida löytyä.Viime vuonna Helsingin keskustakirjasto Oodissa nähtiin drag-artisti Gaylien 2000:n järjestämä satutunti lapsille – siis 6–10-vuotiaille pikkuisille pilteille.Kun kansanedustaja ihmetteli tapahtumaa Twitterissä, Oodi vastasi:– Moninaisuus ja erilaisuuden kokemus voi joskus myös pelottaa, mutta drag-satutunnit näyttävät konkreettisesti, että rakkaus lukemiseen ja tarinoihin yhdistää meitä kaikkia, eroistamme huolimatta.Mitä käsittämätöntä, järkyttävää palturia!Helsingin kaupunki ei voisi tarjota lapsille suunnattua drag-kurssia, vakuutteli kulttuurin ja vapaa-ajan toimialajohtaja Laura Aalto Maikkarilla keskiviikkona.Helsingin kaupungin kulttuurikeskus Caisa kuitenkin järjesti kesällä alle 18-vuotiaille tarkoitettuja drag-it-out-workshopeja, joissa nuorille opetettiin kuinka tulla drag-taiteilijaksi.Helsingin kulttuurikeskuksen Malmitalo oli aikeissa näyttää viime lauantaina seksuaali- ja sukupuolivähemmistöjä juhlistavan Kulttuurikaappi-festareiden yhteydessä drag-lapsista kertovan dokumenttielokuvan Drag Kids.Kun kuulin suunnitelmasta, ajattelin, että kyseessä oli puhdas markkinointiprovokaatio, jonka tarkoituskin oli herättää pöyristynyt haloo tapahtuman ympärille. Pienten lasten kustannuksella.Mutta ilmeisesti kulttuurisen kompassinsa kokonaan hukannut Helsinki oli täysin vakavissaan.Esimerkiksi kasvatuksen ja koulutuksen apulaispormestari Nasima Razmyar lehahti puolustamaan drag-tapahtumaa:– Pedofilia tai lapsien seksualisointi eivät liity dragiin, vaikka dokumentti kertoo dragia harrastavista lapsista.Katsoin dokumentin Youtubesta. Alle 18-vuotiailta kielletyssä dokumentissa esiintyi neljä 8–11-vuotiasta lasta.Heti alussa kahdeksanvuotias Stephan asettuu kontilleen pianonkosketinten päälle ja nostaa pyllynsä kohti katsojaa. Jalassa on 20 sentin korkkarit, kamera nuolee pientä vartaloa, jota peittää hopeinen, pikkuruinen body. Samaan aikaan äiti selostaa, että dragillä ei ole mitään tekemistä seksin kanssa.Tämä on niin ilmeistä seksuaalikuvastoa kuin voi olla. Äidin kiellot eivät muuta asiaa yhtään mihinkään.– Nämä perhetapahtumat ovat hauskoja kahdelle ryhmälle: perheille ja lastennu**ijoille”, drag-tähti Trixie Mattel kommentoi drag-tapahtumassa, jota mainostetaan “lapsiystävällisenä”.Lapsi levittää haaransa lavalla, seteleitä jaetaan lapsille esityksen päätteeksi, yleisöön kuuluu miehiä koiramaskeissa ja pakarat paljastavissa asuissa.Kuten varmasti jokainen järjissään oleva osasi ennakoida, Drag Kids aiheutti kohun – ja lopulta se peruttiin.Helsingin kaupunki kertoi sivuillaan, että “drag kids” on ilmiö, joka näkyy maailmalla pride-tapahtumissa.Kulttuurikaappi-festivaalin tavoitteena oli kuulemma juhlistaa LGBTQIA+-kulttuuria ja tuoda näkyväksi ilmiöitä, jotka maailmalla liittyvät tähän kulttuuriin.Tosi kiva. Mutta lasten seksualisointi ei edelleenkään ole kosher. Dragiin liittyy vahvasti seksuaalista kuvastoa; se liioittelee ja karnevalisoi naisen seksuaalisuutta. Se ei kuulu satutunneille, se ei kuulu oppitunneille eikä se kuulu Helsingin kaupungin kulttuuritoimialan ydintehtäviin.Sanon vielä lyhyemmin: Älkää tuputtako seksiä lapsille.Sanon kolmannen kerran: Ei sek-si-ä lap-sil-le – ei millään verukkeella.Väittivätpä lapsi-dragia puolustavat aikuiset mitä tahansa, kyseessä on aikuisille suunnattu esiintymismuoto, jossa miehet meikkaavat, panevat päähänsä peruukin, pukeutuvat naisten vaatteisiin ja tekevät usein seksuaalisia asioita lavalla.Tykkään itsekin käydä drag- ja burleski-esityksissä, niissä ei ole mitään pahaa, päinvastoin – mutta ne kuuluvat aikuisten maailmaan, eivät lasten.Lasten seksualisoiminen sukupuolivähemmistöjen oikeuksien nimissä ei ole ok. Se, että pikkupoikia meikataan raskaasti ja pannaan heidät keikuttamaan pyllyään minihameessa aikuisten miesten edessä ei ole ok.Käsittämätöntä joutua edes kirjoittamaan tällaista itsestäänselvää asiaa kolumniin.Eikä tällaisen asian sanominen ääneen ole konservatismia – eivätkä lapsi-dragia tähän maahan puskevat ihmiset ole edistyksellisiä saati sitten liberaaleja.Nämä samat ihmiset puhuvat tosissaan patriarkaatista ja miehisestä katseesta, joka seksualisoi naisia 24/7 kaupassa ja pankkiautomaatilla. Mutta yhtäkkiä minkäänlainen seksuaalissävytteinen performanssi ja sukupuolirooleilla leikittely ei muka seksualisoi lasta.Ymmärrän hyvin, että suvaitsevaisen huutokuoron edessä on helpompi vaieta. Mutta hävetkää sydämenne pohjasta te, jotka ette tätä sekoilua ajoissa pysäyttäneet.Maailmalla ihmisoikeusaktivistit ja jopa drag-artistit itse paheksuvat lapsi-drag-suuntausta. On syytäkin, koska se tuhoaa koko drag-kulttuurin.Ilmiössä ei ole mitään järkeä sen enempää homojen oikeuksien kuin lastenkaan oikeuksien kannalta.Se ei edistä drag-kulttuuria vaan päinvastoin haittaa sitä suuresti: se tekee siitä hämäräperäistä, likaista ja aiheuttaa paheksuvia kohuja sen ympärillä.Jos tarkoitus oli esitellä iloista ja karnevalistista aikuisten harrastusta, niin mitä järkeä on rakentaa sille kaikkien aikojen antimainos?– Drag queen esiintyy yökerhoissa aikuisille ihmisille. Esityksiin liittyy runsaasti seksuaalisia elementtejä – takahuoneissa on alastomuutta, seksiä ja huumeita. En usko, että haluat lapsesi sekaantuvan tällaiseen, sanoo drag queen Kitty Demure.Demure vetoaa aikuisiin, jotta nämä eivät pilaisi lastensa elämää. Hänen mukaansa lasten osallistaminen dragiin on äärettömän  vastuutonta aikuisilta. Hän arvelee, että suurin osa lapsi-dragia hehkuttavista aikuisista yrittää näyttää vapaamielisiltä ja hyveellisiltä, vakuutella muille, että he eivät ole ainakaan homofobeja. Mutta he tekevät tämän imagonpuhdistuskampanjansa lasten kustannuksella.– Totta puhuen te ette tee homoyhteisölle minkäänlaista palvelusta. Itse asiassa te vahingoitatte meitä. Meillä on jo valmiiksi maine siitä, että olisimme pedofiileja ja perverssejä ja jotenkin paheellisia. Me emme tarvitse sitä, että tuotte lapsenne luoksemme, Demure sanoo.– Vie lapsesi klubille vasta, kun hän täyttää 18 vuotta, koska se on aikuisten juttu. Mutta älä tuhoa lapsesi elämää – äläkä tuhoa meitä, koska juuri sitä sinä teet.",0
39,"Sisältövaroitus: Tämä kolumni aiheuttaa hysteriaa, järjettömiä pelontunteita, paniikkia ja epämääräistä ahdistusta. Lisäksi kolumni aiheuttaa lattialla kieriskelyä, maailmanlopun tuskaa, turhautumista ihmiskuntaan ja ruskeiden mäyräkoirien vinkunaa.Ylen ruotsinkielinen osio Svenska Yle teki sen viime viikolla: toi woke-kulttuurin yhden idioottimaisimmista symboleista suomalaiseen journalismiin: trigger warningit eli sisältövaroitukset.Svenska Yle teki juttua syömishäiriöistä ja varoitti Instagramissa yleisöä jenkeistä kopioidulla triggervarning-varoituksella. Asiaa oudoksui Twitterissä muun muassa Hufvudstadsbladetin päätoimittaja Erja Yläjärvi:“Tulossa Suomenkin journalistiseen keskusteluun: trigger warnings. Svenska Yle varoittaa jo syömishäiriöstä uutisaiheena, jatkossa keskustellaan varmasti, mistä toimittajien täytyy varoittaa. Tällaisen kynnyksen pitäisi lähtökohtaisesti olla korkea (erittäin raa’at kuvat tms.)Aiemmin Yle on käyttänyt trigger warning -varoitusta ainakin jutussaan nuorten tyttöjen itsemurhista.Sisältövaroitukset ovat niin sanotun woke-kulttuurin luomuksia vähän samalla tavalla kuin turvalliset tilat. Niiden tarkoitus on varoittaa lukijoita etukäteen mahdollisesti loukkaavasta, traumatisoivasta tai triggeröivästä puheesta.Ne yleistyivät 2000-luvun alussa feministisissä blogeissa, joissa keskusteltiin esimerkiksi naisiin kohdistuvasta seksuaalisesta väkivallasta.Nykyään esimerkiksi omia kolumnejani levitellään Facebookin (kaikkea muuta kuin) Rennossa feministiryhmässä kuulemma sisältövaroitusten kera: TW – tämä kolumni sisältää sannaukkolaa.Miksi Yle haluaa tuoda intersektionaalisen feminismin pöljimmät ilmiöt Suomeen? Ja eikö journalismin pitäisi olla rohkeaa ja rajoja rikkovaa, eikä laukata pelokkaana hulluimpien muoti-ilmiöiden perässä?Ja miksi juuri nuorten naisten syömishäiriöt tai itsemurhat ansaitsevat sisältövaroituksen?Entäpä luonnonkatastrofit, sodat, nälänhätä, terrori-iskut tai vaikkapa murhat, joista media päivittäin uutisoi? Media ei ylipäänsä uutisoi erityisen paljon hyvistä asioista, vaan ikävillä, järkyttävilläkin aiheilla on tapana päätyä uutisiksi. Pitäisikö siis kaikkien uutisten edessä pian olla sisältövaroitus?Uutiset – liian triggeröivää sisältöä herkimmille!Yle-rakas, me emme ole lapsia, eikä meitä tule sellaisina kohdella. Ei teidän tarvitse säikkyä omaa journalismianne – eikä hipsiä varpaillaan peläten sitä, että joku jossain saattaa järkyttyä.Nöyristelyn tie ei pääty koskaan.Ylipäänsä koko sisältövaroitusten hyödyllisyys on pitkälti tyrmätty. Niistä ei ole tilastollisesti merkittävää hyötyä eli ne eivät vähennä ihmisten kokemuksen ahdistavuutta.Sisältövaroituksista ei siis ole hyötyä traumatisoituneille henkilöille, itse asiassa ne voivat joissain tapauksissa jopa olla haitallisia.Tutkijat ovat havainneet, että sisältövaroitukset saattavat jopa lisätä sitä, missä määrin ihmiset pitävät traumaansa identiteettiään määrittelevänä tekijänä. Varoitukset saattavat jopa pahentaa posttraumaattista stressireaktiota.“Löysimme todisteita siitä, että sisältövaroitusten takia ihmiset alkoivat pitää elämänsä pahimpia tapahtumia tärkeinä oman elämäntarinansa kannalta. Trauman pitäminen keskeisenä asiana elämässään ei ole hyvä asia”, toteaa erästä aihetta käsittelevää tutkimusta johtanut Payton Jones Harvardin yliopistosta.Yhdysvaltalaisista yliopistoista Suomeen rantautunut woke-ideologia perustuu ajatukselle, että sanat ovat väkivaltaa ja voivat traumatisoida. Siksi niitä pyritään sensuroimaan, kirjoja vedetään pois hyllyistä, elokuvista leikataan pois epäsopivia katkelmia, patsaita kaadetaan – uuskieli korvaa pikkuhiljaa alkuperäisen kielen kuten Orwellin romaanissa.Trigger warningeja näkyy erityisesti yhdysvaltalaisilla kampuksilla: nuoret halutaan kääriä pumpuliin, jotta he eivät koskaan kohtaisi elämän realiteetteja. Tällainen on omiaan tekemään nuorista hauraita aikuisia, joiden psyyke ei kestä pienintäkään vastoinkäymistä.Missään nimessä tällainen ei sovellu demokraattiseen yhteiskuntaan – eikä varsinkaan journalismiin.",0
40,"Pääministeri Sanna Marin on saanut valtavasti myönteistä julkisuutta sukupuolensa ja ikänsä takia. Siksi on aivan ällistyttävää, että hän uhriutuu sukupuolensa takia ja turvautuu suosion laskiessa naiskorttiin.Eikö pääministeri tunne historiaa? Miespoliitikkoja on murjottu paljon raskaammalla moukarilla kuin nykyisiä naispäättäjiä, joiden sanomisia ei saisi hipaista ruohonkorrellakaan.Sanna Marin on saanut valtavasti nostetta sen takia, että hän ei ole perinteinen keski-ikäinen miespoliitikko vaan nuori nainen.Häntä on hehkutettu maailman medioissa, arvovaltainen Time-lehti julkaisi hänestä kansikuvan nettiuutisessaan, Forbes ja BBC nostivat hänet sadan maailman vaikutusvaltaisimman naisen listalle.– Minusta on ihan selvää, että jos samat päätökset olisi tehnyt tylsän näköinen äijä, niin ei varmasti olisi Timen kannessa. Antti Rinne ei pääsisi Timen kanteen. Jos katsotaan tätä politiikkaa, mitä Marinin hallitus on tehnyt, niin mulle on hieman arvoitus, että miksi hän on niin suosittu, Ylen Jälkiviisaiden vakiopanelisti Janne Saarikivi totesi taannoin.Saarikivi on oikeassa: naiseudesta on ollut Marinille valtavasti etua.Maaliskuussa pääministeri tviittasi hallituksen ja itsensä arvostelijoille ällistyttävän ylimielisesti:– Osaamaton, kokematon, Sokoksen kassa, tyttö, tyttöhallitus, huulipunanallitus, sukkahousuhallitus, uhkailu, vihapuhe, maalitus. Kyllä, naiset johtavat hallitusta. Get over it.Nyt pääministeri antoi Seura-lehdelle haastattelun, jossa hän kieltäytyi istumasta mättäälle kuvattavaksi ja kyykytti valokuvaajaa. Pääministeri ojensi Seuran valokuvaajaa, joka yritti vain tehdä työtään.Marin väitti haastattelussa, että hän ei ota arvostelua henkilökohtaisesti, mutta Seuran juttu vahvisti mielikuvaa siitä, että Marin on omasta julkisuuskuvastaan äärimmäisen tarkka.Marin kysyi valokuvaajalta, onko tarkoitus kuvata vai puhua ja kieltäytyi kuvaajan ehdotuksesta.Seuran haastattelun alussa kerrotaan, mitä Marin vastasi Seuran kuvaajalle, joka oli pyytänyt häntä istumaan Kesärannan mättäälle:– No en kyllä istu, Marin tokaisi ja jatkoi:– Pyydettäisiinkö minulta tällaisia asioita, jos olisin miespääministeri?Tiedoksi pääministerille, naiskortin heiluttelu sinun asemassasi on väsynyttä ja todella ankeaa – ja kyllä, pyydettäisiin. Naispoliitikkoja kohdellaan nykyään mediassa silkkihansikkain, koska heitä ei yksinkertaisesti uskalleta enää kritisoida – muuten tulee syytöksiä naisvihasta.Miehet eivät saa ilmaista kiiltokuvajulkisuutta naistenlehtien kansissa, joita koristaa nykyään lähes säännönmukaisesti yksi viisikon jäsenistä. Nämä poliitikkojutut ovat lähes aina täysin kritiikittömiä puffeja.Kun Alexander Stubb oli pääministeri, hän sai valtavasti kuraa koko pääministerikautensa läpi ihan muista aiheista kuin substanssista.Stubb muun muassa erehtyi hyppäämään eläväksi tikkatauluksi Duudson-puistossa ja sai kuulla aiheesta valtavasti. Stubb tikkataulussa -video pyöri televisiokanavilla jatkuvasti ja todennäköisesti vaikutti Stubbin suosion laskuun.Stubbin hampaille ja sortseille naureskeltiin läpi hänen kautensa ja hänen rentoa pukeutumistaan arvosteltiin. Häntä haukuttiin herraskaiseksi ja ylimieliseksi. Media leimasi hänet arrogantiksi tikkataulupoliitikoksi.Ja Sanna Marinille tiedoksi: Stubb on mies.Jyrki Katainen puolestaan sai kokea pojittelua koko uransa alun. Hänestä tehtiin jopa parodiahahmo, TV1:n animaatiosarjan Itse Valtiaiden siloposkinen Jyrki Boy, jonka ääni välillä karkaili kuin murrosikäisellä.Entäpä sitten Matti Vanhanen? Media julkaisi hänen intiimejä viestejään naisystävälleen, ja Susan Ruusunen kirjoitti lopulta suhteesta median paljon riepotteleman paljastuskirjan. Vanhasta kutsuttiin Skandinavian seksikkäimmäksi ja Eeva-lehden äänestyksessä hänet valittiin Suomen seksikkäimmäksi mieheksi.Mitä muuta tämä on kuin miehen esineellistämistä?Entä miten media suhtautui presidentti Martti Ahtisaareen? Häneltä kysyttiin suorassa lähetyksessä, onko hän laskenut alleen.Satiiriohjelma Presidentin kanslia taas julkaisi silloisesta puhemiehestä Sauli Niinistöstä ohjelman, jossa tämä kuvattiin seniilinä vanhuksena, jonka vaippoja nuori Jenni Haukio vaihtoi.– Satiiri on julkeaa jokaista poliitikkoa ja vallanpitäjää kohtaan, Ylen kanavapäällikkö totesi tuolloin.Nykyisen hallituksen aikana Yle lakkautti viimeisenkin poliittisen satiiriohjelmansa.Marinin ja muiden naispoliitikkojen on ihan turha heilutella sukupuolikorttia ja väittää, että heitä kohdeltaisiin mediassa jotenkin huonommin kuin miehiä. Itse asiassa heitä kohdellaan huomattavasti paremmin.Marinin kannattaisikin keskittyä asioiden hoitamiseen, ei oman imagonsa jatkuvaan tarkkailuun. Pääministeriys ei ole estradi julkisuudessa paistattelemiselle vaan sen pitäisi olla jalusta suomalaisten asioiden hoitamiselle.",0
41,"Aina kun merkkihenkilö kuolee, tietty osa kansasta huomaa tilaisuutensa koittaneen: mikä ihana mahdollisuus erottautua, saada huomiota, feikata älyllistä ylemmyyttä ja ratsastaa kylmenevällä kalmolla kohti suurempaa somesuosiota.Kun yksi Suomen ikonisimmista viihdetaiteiljoista Vesa-Matti Loiri kuoli, some täyttyi paitsi surunvalitteluista myös selostuksista siitä, kuinka kirjoittaja ei ollut koskaan arvostanut Loiria taiteilijana.Ikään kuin ketään kiinnostaisi jonkun random somettajan näkemykset juuri kuolleesta Loirista.Klassikoksi nousi twiitti, jossa nainen oli ottanut valokuvan iltapäivälehtien Loiri-lööpeistä ja kirjoitti haluavansa nähdä päivän, jolloin joku nainen kuolee ja lehdet puhuvat vain hänen kuolemastaan.No, naisen ei tarvinnut odotella kuukauttakaan, kun toive toteutui ja maailman pisimpään yhtäjaksoisesti hallinnut monarkki, kuningatar Elisabet kuoli – eivätkä maailman lehdet juuri muusta puhuneet.Alkuperäinen twiitti yritti varmaan penätä jonkinlaista tasa-arvoa. Mutta parantuiko tasa-arvo todella sillä, että naishallitsija kuoli?Tietysti myös Elisabetin kuolema kaivoi arvostelijat ja wannabe-provokaattorit koloistaan.Samaan aikaan, kun miljoonat surivat rakastetun monarkin kuolemaa, sana kolonialismi alkoi trendata Twitterissä ja jotkut toimittajat ja kolumnistit juhlistivat hänen kuolemaansa.New York Magazinen toimittaja Tirhakah Love kirjoitti uutiskirjeessään, kuinka Elisabetin sortamat ihmiset iloitsevat hänen kuolemastaan ja kertoi tuntevansa itsekin pelkkää iloa kuningattaren poismenosta.“Pitäisikö minun olla hiljaa tai jopa surra sitä roskasäkkiä, joka hädin tuskin hengitti? Ei todellakaan”, hän hihkui.“Muualla maailmassa, siis todellisessa maailmassa, suurin osa ihmisistä juhlii tänään. Meillä kaikilla on tapamme surra ystäviä; itse aion tanssia kolonialistin haudalla”, hän jatkoi.Rewire Newsin lakianalyytikko Imani Gandy twiittasi videon, jossa joukko miehiä steppaa Buckinghamin palatsin edessä Another One Bites The Dust -kappaleen (suom: taas yksi potkaisee tyhjää) tahdissa.“Kuningatar kuoli ja irlantilaiset ovat jo messissä lol”, hän kommentoi.Kriittisen rotuteorian professori Uju Anya Carnegie Mellon -yliopistosta puolestaan toivoi kuningattarelle “tuskallista kuolemaa”.“Kuulin että varastelevan, raiskaavan ja kansaamurhaavan imperiumin päämonarkki on lopulta kuolemassa. Olkoon hänen tuskansa piinaava.”Mutta osataan sitä Suomessakin.Oululainen koomikko Iikka Kivi kutsui twiitissään juuri kuollutta 96-vuotiasta kuningatarta lusikan nurkkaan heittäneeksi, seksirikollista suojelleeksi kolonialistimummoksi.“Britannian kuningattaren kuolema on kutakuinkin yhtä kiinnostava uutistapaus kuin yli-ikäisen eläintarhaeläimen kuolema. Että oho, suojatuissa olosuhteissa noin pitkälle sinnitteli ja 70 vuotta sitä saatiin möllöttää ja nyt sitten meni, no voi höh. Vaan miltähän se tilalle hankittava uusi kilpikonna oikein näyttää, jännä!”, Ylellekin podcastia tekevä Kivi kirjoitti julkisilla Facebook-sivuillaan.“Ei mulla muuta kuin että monarkiat ei kuulu nykypäivään ja ne kaikki tulisi lakkauttaa”, twiittasi vasemmistonuorten puheenjohtaja Pinja Vuorinen. Kun ei kai muutakaan keksinyt.Hesari puolestaan kyseli muuten suhteellisen maltillisessa pääkirjoituksessaan, mihin Britannia tarvitsee “ikivanhoja traditioita vaalivaa, tunnekylmää perhettä, joka viettää outoa ja joutilasta elämää keskiaikaisissa linnoissa”.Ja niin edelleen.Pitäisikö monarkian ongelmista ja Britannian kolonialistisesta historiasta sitten vaieta?No ei pitäisi, tietenkään. Elisabetia ja monarkiaa saa arvostella, eikä kriitikoiden pidä sulkea suutaan, vaikka arvostelun kohde on itse lopullisesti vaiennut.Mutta voisiko kritiikille olisi parempiakin hetkiä kuin ilakoiminen juuri, kun yksi elämänlanka on katkennut ja puoli maailmaa suree?Olen asunut kuusi vuotta Britanniassa, en itsekään pidä monarkiasta ja ihmettelen monarkiaan kohdistuvaa henkilönpalvontaa. Olen kirjoittanutkin aiheesta, mutta eipä olisi tullut mieleenkään kirjoittaa asiasta juuri kuoleman hetkellä.Kritiikille on aikansa, mutta ehkä kuolinpäivän voisi rauhoittaa jollekin muulle, vaikkapa hiljentymiselle, jos ei parempaakaan sanottavaa keksi.Toki nykymaailmassa ihmiset mainostavat mielellään julkisesti täydellistä tilannetajuttomuuttaan ja moukkamaisuuttaan. Haudoilla hyppimisellä ja ruumiin rienauksella saa tietysti huomiota ja omaa rohkeuttaan pääsee markkinoimaan juuri kuolleen kustannuksella, mutta rinnastukset eläimiin tai jätesäkkeihin ovat pelkästään kammottavia. Ne riistävät ihmisarvon juuri kuolleelta vanhukselta.Kolonialismi on vasemmiston ja woke-väen uusi trendihokema, mutta sana ehti tuskin juurtua Suomen käyttökieleen, kun jo alettiin ilakoida ja juhlia “kolonialistien” haudoilla.Samaan aikaan sama porukka puhuu ihmisarvosta ja kaikkien kunnioittamisesta.Tunteet ja valtava huomionhaku vievät tiettyjä kommentaattoreita erinäisiin syövereihin, mutta välillä voisi toki myös pysähtyä hetkeksi miettimään, millä hinnalla somesuosiota on lopulta ostamassa.",0
42,"Iltalehti kertoi viikonloppuna ruotsalaisesta sometähdestä, joka kohahdutti Instagramissa kehottamalla naisia juomaan omaan kuukautisvertaan. Tämä kuulemma auttaisi kuukautiskipuihin.Laulaja ja sosiaalisen median vaikuttaja Bianca Ingrosso, 25, kertoi valtavalle seuraajalaumalleen, kuinka oman kuukautisveren juominen auttaa siihen, että kuukautiset menevät ohi nopeammin. Lisäksi nainen saa takaisin kaikki vitamiinit, jotka hän muuten menettää kuukautisten aikana. (Anteeksi, jos pilasin juuri muuten hyvin menneen aamuhetkesi.)Ingrosson vinkit ovat tietysti täyttä pötyä ja huuhaata, joilla ei ole minkäännäköistä tieteellistä pohjaa. Mutta ne ovat sukua kuukautis- ja alapääaktivismille, joka on ottanut tuulta alleen viime vuosina myös Suomessa.Ylen Akuutti julkaisi naistenpäivän alla hämmentävän päivityksen sosiaalisessa mediassa.  Kuvassa oli erilaisia piirroksia naisten alapäistä.“Ihana, kaunis, pehmeä, silkkinen, pörröinen, jokainen yhtä tärkeä ja arvokas”, Akuutti runoili.“Muista, ettei ole olemassa oikean tai väärän näköistä pimppaa tai pillua. Jokainen on yksilö ja just täydellinen sellaisena kuin on”, päivitys jatkui.Päivityksessä kehotettiin kurkistamaan omaan alapäähän peilillä ja ”tekemään tuttavuutta”.  #pillu #selfloveLopuksi Akuutti toivotti vielä nautinnollista viikonloppua pimpallisille.Pimpallisille? Siksikö minua ja muita naisia nykyään kutsutaan? Pimpallisiksi.Instagramissa tuhansia seuraajia kerännyt Pimppikerho puolestaan kertoo, kuinka upeita, uniikkeja taideteoksia pillut ovat ja pyytää seuraajiaan kertomaan, millaista pimppitaidetta he tekevät. Seuraajiaan Pimppikerho kutsuu hellittelynimellä pimperoonit.Kuukautispositiivisuuden sanansaattaja, yksi Pimppikerho-tilin ylläpitäjistä puolestaan kertoi huhtikuun alussa medialle, kuinka hän on käyttänyt kuukautisverta kasvonaamiona.Sosiaalisen median vaikuttajat kertovat seuraajilleen avoimesti alapäänsä karvojen nyppimisestä ja julkaisevat instastoryissään häpeämättömiä kuvia “vittuletuista”.Tällä on ilmeisesti jotain tekemistä feminismin ja naisten vapautumisen kanssa.Sanna Ukkola: Menen mieluummin rautaneitsyeen kuin kokoukseen - rakas pomo, alaisesi toivovat kuolemaaLinnan juhlien virallisilla jatkoilla nähtiin puolestaan feministinen performanssi, kun aktivisti Sandra Marins vilautti rintojaan tv-kameran kääntyessä häneen. Paljas rinta päätyi suoraan lähetykseen.Marins selitti myöhemmin tempaustaan sillä, että naisten kehoja hallitaan ja kaikkien tissien pitäisi olla ookoo tasa-arvoisessa Suomessa.Naistenpäivän kunniaksi somevaikuttaja ja seksuaaliterapeutti Marja Kihlström julkaisi Instagramissa kuvan omasta kuukautisverestään.Kihlström kertoi olleensa puhumassa Plan Suomen Menkkarevoluutio-tapahtumassa kuukautisiin liittyvistä ennakkoluuloista, stigmasta ja häpeästä.“Liian moni miesoletettu luulee, ettei kuukautiset koske heitä. Kyllä koskee, vaikka sinulla ei olekaan kuukautisia. Ole naisoletettujen puolella – kuukautisia ei pidä joutua häpeämään”, Kihlström kirjoitti ja kysyi, miten kuukautisiin liittyvää häpeää voisi vähentää.Olen samaa mieltä Kihlströmin kanssa siitä, että kuukautisia ei pitäisi joutua häpeämään, mutta en ole ihan varma keinoista. Onko oman kuukautisveren kuvaaminen julkisille Instagram-sivuille paras – tai edes hyvä tapa tuoda esille naisten asemaa?Kuukautisaktivismi on rantautunut Suomeen maailmalta, kuten ikävä kyllä moni muukin radikaalifeministinen älyttömyys.Maailmalla on nähty kohauttavia tempauksia, joiden avulla naiset väittävät taistelevansa kuukautisiin liittyvää häpeää vastaan – mutta jotka todellisuudessa vaikuttavat yrityksiltä saada mediahuomiota itselleen. Amerikkalais-intialainen Kiran Gandhi juoksi Lontoon maratonin veri housunlahkeita pitkin valuen. Kanadalainen runoilija Rupi Kaur postasi Instagramiin kuvan veren tahrimista housuistaan.Jotenkin huvittaa, että samaan aikaan kun äärifeministit paheksuvat miehiä manspreadingistä eli liian leveästä haara-asennosta, äijähaarailusta, he postailevat kuukautiskuviaan someen ja kertovat alapäänsä yksityisimmistäkin asioista.Tätä pidetään naisten seksuaalisen vapautumisen ylistyslauluna.Jos miehet esittelevät julkisesti pippeleitään tai julkaisevat somessa peniskuvia, he romahtavat automaattisesti pölvästi-kategoriaan. Mutta naisten kuukautisveriaktivismi on kai jotenkin eri asia? En kyllä ymmärrä, että miten.Feminismin kuuluisi kai tehdä jotain muuta kuin redusoida nainen sukuelimeksi. Mitäs pimpalliset? Mitäs pimperoonit tietää? Olisivatko nämä siistejä, neutraaleja sanontoja työpaikalla? Kokeilkaa kahvihuoneessa.Kyllä, huomiota varmaan tulee, mutta jos tarkoitus on antaa kuva naisista fiksuina yhteiskunnallisina toimijoina ja tasavertaisina keskustelijoina, ehkä veri kannattaisi jättää naistenhuoneeseen.Sanna Ukkolan kolumni: Janita Lukkarinen tekee kuolemaa instassa ja saa törkyä saattohoitoon – mitä selfie-kulttuuri tekee meille? UnsplashFeminismi on ihmeellisessä taaperoiässä. Se innostuu omasta pimpistään ja omista rinnoistaan, läträä kuukautisverensä kanssa naisten vapautumisen nimissä. Se maalaa pääsiäismunista veritaidetta ja postaa instaan kuvia, joissa kuukautisveri on tahrinut pikkuhousut ja lakanat. Koska tämä on kai tapa, jolla naiset nousevat pahan patriarkaatin ikeestä.Pienet vauvat ihastuvat omista eritteistään, mutta yleensä tästä taipumuksesta päästään teini-ikään mennessä eroon. Kuukautisverellä läträäminen naisasian nimissä on järkyttävä karhunpalvelus kaikille naisille.Olkaa ihmeessä iloisia pimpeistänne, mutta pitääkö niitä meidän kaikkien muiden naamaan hieroa?",0
43,"Kuvittele, että yrität laihduttaa. Syöt vihanneksia, hedelmiä ja yrität mättää lautasellesi terveellisiä (lue: tappavan tylsiä) ruokia. Nälkäkin olisi, mutta täytyy jaksaa.Olet juuri syönyt ankean päivällisesi, näkkileivän ja vesilasin, kun puolisosi tulee kotiin pitsalaatikko kainalossa, sipsipussi toisessa.Juusto-ananaspitsan paksu aromi tunkeutuu tajuntaasi, hyökkäät pitsan kimppuun ja laihdutuskuurisi ajaa karille kerrasta. Mässäilyorgasmin jälkeen saapuu katumus.Veikkaus on kuin tuo dieettiä sabotoiva hirviökumppani. Se väittää olevansa vastuullinen ystävä, mutta oikeasti se roikottaa ananaspitsaa lällätellen edessäsi, kun olet kaikkein nälkäisin. Ja nauraa päälle, kun lankeat.Veikkauksen pelikoneet iskevät tajuntaan ruokakaupassa, huoltoasemilla, kauppakeskuksissa ja kapakoissa. Niitä ei yksinkertaisesti pääse pakoon. Yritäpä siinä olla addiktoitumatta.Suoraan kotini alapuolella sijaitsee Veikkauksen Pelaamo. Se sijaitsee yhdellä Suomen vilkkaimmista paikoista, jossa sadattuhannet ihmiset odottavat bussia ja käyvät kaupassa. Luojan kiitos en ole itse peliongelmainen, mutta siitä ei voi kiittää Veikkausta, joka tekee kaikkensa houkuttaakseen minut nopeiden pikavoittojen ja karvaiden tappioiden kierteeseen.Kun kävelen lähikauppaani K-marketiin, seinustalla on kirjava pelikoneiden kimara.Suomessa reippaasti yli 100 000 ihmistä kärsii peliongelmista, ja ongelmallinen pelaaminen vaikuttaa myös pelaajien läheisiin, joita arvioidaan olevan lähes 800 000. Mutta koska systeemi on rakennettu niin, että poliitikot ovat riippuvaisia siitä, se jatkuu aina vaan.Kauppaketju Lidl ilmoitti suoraselkäisesti viime viikolla luopuvansa peliautomaateista myymälöissään ensi kesän aikana. Veikkauksella on yli 10 000 peliautomaattia, joista Lidlillä on noin 250, joten halpisketjun panos on pieni. Mutta on tärkeää, että peliongelmaisille on edes jokin paikka, jonne he voivat mennä ilman, että tarvitsisi törmätä vilkkuviin ja mölyäviin peliautomaatteihin.Päätös tarkoittaa Lidlin oman arvion mukaan sille miljoonatappiota. Lidl itse perustelee päätöstään vastuullisuudella: kauppojen pelikoneilla on kiistaton yhteys peliongelmien kanssa.Todellisuudessa kyseessä on varmasti myös Lidlin taitava mainoskikka, mutta ilman muuta se luo painetta myös muille kauppaketjuille. Lidlin päätös oli taitavaa mainontaa, mutta se oli oikea päätös, joka tuo kauppaketjulle paljon goodwilliä.Samalla se panee kaupan jättiläiset S-ryhmän ja Keskon selkä seinää vasten: Milloin seuraatte perässä?Vaikka rahapelien mainostaminen on kielletty, niin koneet toimivat itse itsensä mainoksina: ne ovat värikkäitä, äänekkäitä ja niitä on joka helkkarin notkossa.Ihmisten on pakko käydä kaupoissa – ilman ruokaa ei voi elää. Ja noita rahapelejä on ihan joka puolella. Rahapelit ovat lisäksi tutkitusti kaikkien koukuttavimpia pelejä, joten houkutus on suuri.Suomalaiset pelaavat eniten rahapelejä Euroopassa ja neljänneksi eniten koko maailmassa. Me olemme pelaajakansaa, ja Veikkauksen rahapelit ovat valtava lisävero köyhille ja kipeille.Kaiken lisäksi Veikkaus on sijoittanut peliautomaattejaan eniten sinne, missä niistä on eniten haittaa. Niitä on sijoitettu eniten juuri köyhille alueille. Automaatteja on paikoissa, joissa asuu runsaasti vähävaraisia ja työttömiä, varakkailla alueilla niitä on paljon vähemmän.Tutkimusten mukaan pienituloiset pelaavat eniten ja häviävät eniten rahaa peliautomaatteihin.Rahapelikoneiden oikea sijoituspaikka ei ole vähävaraisten suosima ostari vaan Ämmässuon kaatopaikka.Veikkauksen rahat tulevat eniten juuri työttömiltä ja pienituloisilta, joilla on peliongelma. Ja minne ne menevät? Veikkausvaroilla tuetaan kulttuuria ja urheilua, joten hyötyjiä ovat etupäässä hyväosaiset ja keskiluokka.Poliitikkojen pitäisi valvoa toiminnan eettisyyttä, mutta heidät on käytännössä ostettu hiljaisiksi messevillä hallintoneuvostopalkkioilla. Kymppitonnit viuhuvat, kun poliitikot ovat valvovinaan yhtiötä.Parempaan suuntaan ollaan toki jo menossa. Julkinen keskustelu tuo Veikkaukselle painetta ihan toisella tavalla kuin poliitikot, joilla on aivan liian tiivis suhde Veikkaukseen ja sen rahoihin.Veikkauksen peliautomaattien määrä on vähentynyt vuodessa 40 prosentilla. Pelaaminen vaatii kaupoissa, kioskeissa ja liikenneasemilla myös pakollista tunnistautumista.Veikkauksen lakisääteinen tehtävä on ehkäistä ja vähentää pelihaittoja. Kun otetaan huomioon, että Suomessa pelataan neljänneksi eniten koko maailmassa ja pelaajat ovat isolta osin köyhiä, mielenterveysongelmaisia ja sairaita, niin kuinka hyvin Veikkaus on tehtävässään onnistunut?",0
44,"Muistan vieläkin sen kamalan päivän, kun päiväkotiin tuli valokuvaaja. Hän käski meitä katsomaan tiiviisti kameraan, koska siellä näkyisi vilkuttava Mikki Hiiri. Tein töitä käskettyä, siristelin silmiäni, yritin katsoa mahdollisimman tarkasti, mutta en nähnyt mitään Mikki Hiirtä.Kaikki muut päiväkodin lapset kertoivat nähneensä sen perhanan hiiren.Jäin hämmentyneenä miettimään valehteliko kuvaaja, huijasivatko muut lapset vai olinko minä todella ainoa, joka ei onnistunut näkemään hiirtä.Vasta myöhemmin tajusin, että kuvaajahan valehteli meille lapsille ihan pokkana saadakseen etua itselleen. Siis hyvän kuvan kameraan tiiviisti tuijottavasta piltistä.Noihin aikoihin vanhemmat kertoivat myös, kuinka hammaskeiju toi markan tyynyn alle joka kerta, kun maitohammas lähti suusta. Ja toden totta, aamuisin hampaan lähtemisen jälkeen löysin kuin löysinkin aina markan tyynyn alta.Kun lemmikkikoirani Nipsu kuoli järkyttävällä ja traagisella tavalla, minulle kerrottiin, että se menee nyt “parempaan paikkaan”, koirien taivaaseen.Jouluisin pelkäsin joulutonttuja, jotka kurkkivat ikkunan takaa ja katsoivat, olenko ollut kiltisti. Nuo yliuteliaat kyylät kyttäsivät jokaista liikettäni ja raportoivat Korvatunturille kaikki virheeni kuin Stasin agentit. Painajainen!Pelkäsin myös joulupukkia, joka näki kaikki tekoni, luki ajatukseni ja todennäköisesti piti minua syntisenä.Tunsin syyllisyyttä, jos tiesin tehneeni tuhmuuksia ja pelkäsin, että tuo vakoileva kostaja ei toisi minulle minkäänlaisia lahjoja.Myöhemmin aloin epäillä joulupukin olemassaoloa, mutta en ollut ihan varma, oliko kyse suuresta puijauksesta vai oliko poroilla lentävä pukki aidosti olemassa. Päätin testata epäilykseni joulupukki-valheesta ja nykäistä pukin parrasta, kun istuin hänen sylissään. Jos hypoteesini olisi oikeassa, parta lähtisi irti.Lapsuuden joulut olivat maagisia ja täynnä taikaa, mutta myöhemmin tajusin, että ne perustuivat järjestelmälliseen valehteluun. Kyseessä on iso, kollektiivinen kusetus, aikuisten salaliitto lapsia vastaan.Vanhemmat syöttävät sumeilematta lapsilleen pajunköyttä Korvatunturilla asuvasta lihavasta äijästä, joka tuo jouluaattona lahjoja kuusen alle, jos lapset vain ovat kilttejä. Kyse on myös kiristyksestä: jos et tottele meitä, et saa leikkijunaa tai Nintendo-pelikonsolia tai mitä tahansa nykypäivän lapset hinkuvatkaan.Siinä sitä on Kristuksen synnyinjuhlaa kerrakseen, kun perheen pienimmille opetetaan järjestelmällistä sumutusta ja pohjatonta ahneutta.Pienet tähtisilmät odottavat luottavaisesti pukkia ja säkistä kertyvää mammonaa, uskovat ahneuksissaan kaiken, mitä aikuiset vain keksivät heille kertoa. Joulun rakenne kuulostaakin lähinnä kokoomusnuorten Turbokapitalismin alkeet -kurssin ykkösosalta.Miettikää nyt ipanat, lentäviä poroja! Ihan oikeasti? Tiedän, että legopaketti houkuttaa, mutta jotain rajaa hyväuskoisuuteen.Samalla vanhemmat opettavat lapsilleen myös manipuloinnin jaloa taitoa: älä huuda niin kovaa, niin saat varmasti sen junaradan.Kunnon vanhempi opettaisi lapsensa turvaamaan tieteeseen, kriittiseen ajatteluun ja Sanna Ukkolan kolumneihin.Joulupukista valehtelu on paitsi moraalisesti epäilyttävää, se myös heikentää lapsen luottamusta vanhempiinsa. Ja opettaa lapsille, että heille tärkeimmät ja rakkaimmat ihmiset voivat vuosikausia valehdella järjestelmällisesti ja sumeilematta.“Jos aikuiset valehtelevat lapsille jostakin niin tärkeästä ja taianomaisesta kuin joulupukki, niin miten lapsi voi luottaa siihen, että he ovat jatkossakaan viisauden ja totuuden suojelijoita”, kirjoittavat psykologian ja sosiologian asiantuntijat, professori Chistopher Boyle ja tohtori Kathy McKay arvostetussa Lancet-tiedejulkaisussa.Lapset menettävät heidän mukaansa luottamuksensa vanhempiinsa, kun totuus valkenee.Lapsuuden taikamaailma musertuu todennäköisesti loskaisen koulun pihalla isompien lasten ilkkuessa ympärillä.Joulupukki ei ollutkaan myyttinen taruolento vaan parillakympillä puoliväkisin palkattu naapurin Tero, jolla on jo kiire omiin joulurientoihin.Eikä koululla ole tarjota kriisi- ja keskusteluapua, ei edes turvallista tilaa hyväuskoiselle; traumaa pukkaa jo nuorella iällä.Joulun sanoma ei ole enää se, että ihmisillä on hyvä tahto – vaan joulurauhaa ahnehtivat vanhemmat hukuttavat lapset yltäkylläisyyteen ja kiristävät valheilla olemaan kiltisti.Kun hartaudella ja rakkaudella käärityt paketit on lopulta raastettu tuhannen silpuksi joulun suurissa tavaraorgioissa, mummot, papat ja humalaiset enot pääsevät lojumaan tokkuraisina suklaa-punaviinipöhnässä sohvannurkkaan.Piltit taas uskovat, että tavaraa tupsahtelee taivaalta ilman, että he joutuvat tekemään yhtään mitään sen eteen – paitsi olemaan hiljaa ja kiltisti.Tämä opetus taas kuulostaa lähinnä Timo Harakan “Pankkitilille ilmestyy rahaa” -höpinöiltä.Hyvää joulua kaikille!",0
45,"Olen Sexhibition-seksimessuilla. Yhdessä nurkassa mies köyttää polvistunutta nuorta naista tiukkaan nippuun; nainen painaa päänsä ja katsoo kuuliaisena lattiaan. Yleisö tuijottaa näkyä lumoutuneena ja hipihiljaa.Joku kuiskaa kaverilleen: “tuossa shibari-tekniikassa ei käytetä solmuja.”Yhdessä nurkassa on pimeä huone, jonka kyltissä lukee private show. Toisessa kyltissä lukee: “Red Butt District – You won’t sit for a week.”Myyntikojuissa kaupustellaan dildoja, ruoskia, naamioita ja alusvaatteita. Kiltit, kumiasuiset nallekarhut kököttävät sulassa sovussa anustappien, suupallojen ja nahkaruoskien vierellä.Peniksen muotoisia kynttilöitä ja keramiikkadildoja kaupustellaan kuin piparkakkuja joulumarkkinoilla.Yhdessä nurkassa sojottaa Kultainen Penis -palkinto, joka myönnetään tänä vuonna pääministeri Sanna Marinille seksuaalivähemmistöjen oikeuksien puolustamisesta. Demarinuoret jakavat messuvieraille demarikarkkeja.Kultainen Penis on kiertopalkinto, jonka ovat vuosien saatossa pokanneet muun muassa Linda Lampenius, Juha Föhr, Levottomat-elokuva ja Suomen eduskunta.Isolla päälavalla esiintyvät suomalaiset ja kansainväliset pornotähdet, ja touhu on messujen nimen mukaista. Täällä esiintyjät harrastavat täysin peittelemätöntä seksiä yleisön silmien edessä.Toisen huoneen puuhalava on pienempi ja vastaa käsitystä perinteisestä pornoluolasta. Aikaisempina vuosina, ennen koronaa, puuhalavalla hämmästytti muun muassa piiskaamiskilpailu, johon kutsuttiin yleisön joukosta kolme tavista.Pyllyt pystyyn, ja ankara domina alkoi annostella koko ajan koventuvia ruoskaniskuja; yleisö mylvi ja kannusti. Kisaajat luovuttivat, kun eivät enää kestäneet kipua. Leikki jatkui, kunnes jäljellä oli enää yksi punapylly. Ruoskaniskut olivat niin kovia, että hän ei taatusti istunut sen jälkeen viikkoon.Tuolloin päälavalla illan viimeinen esitys oli sellainen, että jäin itsekin haukkomaan henkeä, täysin sanattomaksi. Törkyteatteri-niminen ryhmä rymisteli ällistyttävässä näytelmässä, joka muistutti pornoelokuvan ja kauhuleffan sekoitusta. Fetissiasuja, BDSM:ää, kipua, alistamista, kaasunaamareita ja, niin, eritteitä. Tarkempi kuvailu ei sovi perhelehteen.Vanhaan huonoon aikaan seksikaupat olivat tunkkaisia ja tupakankäryisiä, ja tiskin takana lymyili rasvatukkainen mies, joka ei välttämättä olisi ykkösehdokas vanhempien eteen vietäväksi.Ajat ovat muuttuneet: Sexhibition-messuilla yleisö suhtautuu seksiin täysin arkipäiväisesti, tunnelma on välitön ja hyväksyvä.Jo narikassa tulee vastaan vieras rinnat paljaana, vieressä pelottava kaapumies on peittänyt kasvonsa mustaan huppuun, ohi kulkee nainen tyylikkäässä jakkupuvussa.Suurin osa messuvieraista katsoo esityksiä ja kiertelee kojuissa, mutta ei itse osallistu millään tavalla varsinaiseen tapahtumaan.Outoa ja jännittävää, mutta tänä vuonna Sexhibition-messut lähtivät täysin käsistä.Poliisi selvittää nyt messuilla tapahtunutta, mahdollista seksirikosta. Lavalle yleisöstä otettu nuori nainen harrasti seksiä kaikkien edessä katsojien mukaan selvästi päihtyneenä. Esitys keskeytettiin etuajassa. Joidenkin kommenttien perusteella nainen nousi lavalle täysin vapaaehtoisesti, mutta joutui lähtiessään tukeutumaan muihin, sillä hänen jalkansa eivät enää kantaneet.Myöhemmin on tullut ilmi lisää samankaltaisia tapauksia. Ilta-Sanomat uutisoi 23-vuotiaasta naisesta, jolle tehtiin lavalla asioita, joista hän ei etukäteen tiennyt. HS taas kertoo 27-vuotiaasta naisesta, joka joutui lavalla tahtomattaan osaksi seksuaalisia tekoja.Sexhibition-messujen järjestäjät ovat olleet hyvin vaitonaisia, mutta kommentoineet, että avustajien kanssa käydään läpi etukäteen, mitä lavalla tapahtuu.Lähdin tänä vuonna messuilta aikaisin, joten en nähnyt kohuttuja esityksiä. Mutta olen ihmetellyt aiempinakin vuosina Sexhibitionin tapaa ottaa yleisön joukosta vapaaehtoisia lavalle harrastamaan seksiä.Miten on mahdollista, että lavalle ylipäänsä nousee päihtynyt ihminen? Tarkistetaanko näiden ihmisten humalatilaa millään tavalla?Ja jos tarkistetaan, niin miten messuhuminassa voidaan varmistaa, että henkilö on täydessä ymmärryksessä eikä ala esimerkiksi katua tekoa jälkikäteen?Yhdysvaltalainen sosiaalipsykologi Stanley Milgram teki 1960-luvulla joukon kuuluisia kokeita, joilla mitattiin ihmisten alttiutta totella auktoriteetteja.Koehenkilöitä kehotettiin antamaan vaarallisiksi uskomiaan sähköiskuja toiselle ihmiselle, jota he eivät nähneet, mutta kuulivat sähköiskujen aiheuttamat tuskanhuudot. Ne olivat oikeasti nauhoitettuja huutoja, eikä mitään sähköiskuja annettu, mutta koehenkilöt eivät tätä tienneet.Tutkimuksen perusasetelmassa jopa 65 prosenttia koehenkilöistä totteli auktoriteettia loppuun asti ja antoi jopa 450 voltin sähköiskun, jonka he tiesivät hengenvaaralliseksi.Ihmiset ovat äärimmäisen alttiita tottelemaan auktoriteetteja. Sexhibition-messujen kaltaisessa tapahtumassa auktoriteetteja on useita. Mylvivä yleisö, joka kannustaa seksiaktiin. Henkilö, joka ohjaa lavalle. Seksiammattilainen, jonka kanssa pitäisi harrastaa seksuaalisia tekoja.Jos päädyt lavalle ja tuletkin toisiin ajatuksiin siitä, mitä haluat tehdä, kieltäytyminen voi tässä vaiheessa olla jo äärimmäisen vaikeaa.Ihmisen seksuaalisuus on hänen herkintä ja henkilökohtaisinta aluettaan. Nousuhumalassa, hyvässä fiiliksessä ja kavereiden kannustamana moni voi tehdä asioita, joita myöhemmin katuu.Seksi satojen tuntemattomien ihmisten edessä on hyvin suurella todennäköisyydellä juuri tällainen asia.Miten ihmeessä Sexhibition voi olla näin varomaton? Sexhibitionilla on 30 vuoden kokemus messujen järjestämisestä. Jos yleisön joukosta napsitaan vapaaehtoisia vuodesta toiseen seksiakteihin, on matemaattisella varmuudella selvää, että lopulta tapahtuu asioita, joita kadutaan syvästi jälkikäteen.Mihin ylipäätään tarvitaan yleisöavustajia, kun messuilla ammattilaisia on ihan riittävästi?Tällaisilta kohuilta vältyttäisiin hyvin helposti: jätetään esiintyminen ammattilaisille.Sexhibitionin tulee luopua yleisön joukosta poimituista vapaaehtoisista. Messut eivät siitä kärsi millään tavalla.",0
46,"Alma Hätönen tilittää instastoreissaan rautavajauksestaan ja kertoo, kuinka hoidon saaminen on hankalaa julkisella puolella. Hän pohtii, hoidettaisiinko rautavajausta paremmin, jos siitä kärsivät eivät olisi pääosin naisia. (Siis häh?)Sanna Marin kertoo Hesarin pitkässä henkilöhaastattelussa, kuinka oi voi vaikeaa on ollut, kun media keskittyy henkilöön asioiden sijasta.Anniina Valtonen avautuu rajuista kommenteista ja siitä, kuinka myös aikuisten maailmassa kiusataan.Eva Biaudet angsteilee hallitusneuvottelujen maahanmuuttopöydässä, voi pahoin ja yrittää tarjota paikkaansa pois.Simo Grönroos heitti jo hanskat naulaan ja käveli kokonaan ulos Säätytalolta.Aikuiset ihmiset!Eva Biaudet on kuvaillut neuvoteltavaa hallituspohjaa muun muassa Ylellä ”vaikeimmaksi mahdolliseksi”. VILLE-PETTERI MÄÄTTÄJokaisen nurkan takana on uusi, etuoikeutettu uhri. Hän on poliitikko, jonka kantti ei kestä tehdä omaa duuniaan, josta hänelle palkkaa maksetaan. Hän kävelee mieluummin näyttävästi ulos Säätytalolta kuin tekee perustyötään eli neuvottelee niin hyvän kompromissin kuin mahdollista.Ikään kuin kyse olisi teidän tunteistanne! Teidät on valittu edustamaan muita. Politiikassa kyse on yhteisten asioiden hoitamisesta, ei teidän tuskastanne.Tai hän on pääministeri, joka antaa vapaasta tahdostaan pitkiä henkilöhaastatteluja jokaiseen kynnelle kykenevään naistenlehteen, esiintyy myötäsukaisissa viihdeohjelmissa ja itkee sitten ties kuinka monennetta kertaa, kuinka raskasta on, kun media keskittyy henkilöön.Tai hän on feministi-juontaja, joka arvelee pelkästään omien fiilistensä ja oman mutunsa perusteella, että joo, varmaan tähän epäkohtaan ei kiinnitetä huomiota, koska jonkinlainen patriarkaatin salajuoni tähänkin tietysti kätkeytyy. Naisia sorretaan kaikkialla, jopa rautainfuusiohoidossa.Sorto muuttuu aidoksi ja demokratia tyranniaksi, jos vain minä tunnen niin! Todellinen maailma ei todennäköisesti ole täydellinen, ei Alma-optimoitu eikä sen korkeimpiin prioriteetteihin kuulu rauta-annosten välitön jakelu.Tai hän on julkkis, joka poimii valtavan myötäsukaisen palautevyöryn joukosta muutaman ilkeän kommentin ja nostaa ne framille: Katsokaa, minä olen uhri! Katsokaa, kuinka kärsin!Miten ihailijoiden joukosta saattoikaan löytyä kriitikko, kuinka kehtaatte tehdä jotain muuta kuin ihastella?Voisiko media muuten tarjota naisille muitakin rooleja kuin näyttävän uhriutujan?Perussuomalaisten entinen puoluesihteeri Simo Grönroos marssi ulos Säätytalon hallitusneuvotteluista toukokuussa. Inka SoveriKirjailija ja kouluttaja Daniel Nylund kuvaa kirjassaan Uhriutumisen kulttuuri, kuinka uhriutumisesta on tullut modernia valtapeliä, jolla pyritään saavuttamaan huomiota, myötätuntoa, vapautumista vastuusta tai moraalista ylemmyyttä.Uhrin roolia pidetään moraalisesti ylevänä ja siihen on tunkua. Uhrius on nykyään sosiaalista pääomaa, valuuttaa. Ensimmäistä kertaa maailmanhistoriassa uhrin roolista on alettu kilpailla: vauraimmat vallanpitäjät säntäävät kurjan kerjäläisen rooliin.Ihmiset haluavat suojella heikompiaan, haluamme auttaa. Tätä taipumusta on helppo käyttää hyväksi. Kaiken lisäksi uhrikertomusta on hyvin vaikea kyseenalaistaa.“Uhriutuminen on moraalisen ylemmyysaseman ottamista ilman minkäänlaisia sankaritekoja. Uhriutuja vain ilmoittaa, kenen sortamaksi hän on joutunut tai mihin uhriryhmään hän kuuluu, ja hän saa sen kautta kuin salaperäisen taian tuottamana moraalisen ylemmyysaseman”, Nylund kirjoittaa.Jalkapallossa on tavanomaista, että atleetti kaatuu näyttävästi, kun häntä hipaistaan olkapäästä. Yleisö on jo kauan aikaa sitten oppinut tunnistamaan tekokaatumiset.Uhriutumisesta on tullut todellista poliittista pääomaa, jota moni käyttää härskisti hyväkseen.Uhriutumisolympialaiset poikivat uudenlaista sensuuria, turvallisia tiloja, sisältövaroituksia, syytöksiä mikroaggressioista ja fobiasyytöksiä; maailma jakautuu sorrettuihin ja sortajiin. Sanoista on tullut väkivaltaa, oikeutettu kritiikki on maalittamista ja suomalaisen tulee kantaa syyllisyyttä menneisyyden synneistä, kuten kolonialismista.Loukattujen tunteet alkavat sanella päätöksiä enemmän kuin pragmaattinen analyysi ja järjen käyttö.Nylund puhuu uhrifetisismistä, jossa tunteet muuttuvat argumenteiksi. Uhriutujan kielteiset tunteet muuttuvat todellisuuden kuvauksiksi, eikä niitä saa kyseenalaistaa –  tai muuten loukkaat hänen tunteitaan ja lopulta identiteettiään.Hän muuttuu oikeassaolijaksi ja nousee marttyyrinä tavanomaisen vastuuttamisen yläpuolelle, koska hänelle on tehty väärin.Erityisesti sosiaalinen media tarjoaa välittömän mahdollisuuden kertoa omasta uhriudestaan kaikille, etsiä myötätuntoa ja raivota ison joukon kanssa kuvitteelliselle tai todelliselle pahantekijälle.Ongelma on, että todelliset uhrit jäävät uhriolympialaisissa eliittiuhrien jalkoihin.Toinen ongelma on se, että jatkuva uhrien ja sortajien kyttääminen jakaa ihmisiä poteroihin; se heimouttaa ja polarisoi. Se rajoittaa sananvapautta.Ammattiuhri nostaa pääasiakseen oman tunteensa, oman pahoinvointinsa, jota sitten esitellään muille. Eikä näistä mediatempuista saisi sanoa mitään poikkipuolista, sillä uhrin vastustaminen on pyhäinhäväistys, uhria ei yksinkertaisesti saa syyllistää.Joten “etuoikeutetun” enemmistön täytyy olla hiljaa ja kumartaa yhä uusien uhriryhmien edessä. Ja niitä putkahtelee julkisuuteen koko ajan.Nykyinen uhriutumisen strategia ei keskity siihen, että loukatun omaa ihmisarvoa vahvistetaan vaan siihen, että loukkaajan ihmisarvoa alennetaan.Vastustaja vaiennetaan somelynkkauksella, sensuurilla tai eristämällä.Nylundin mukaan uhriutuminen on globalisoitunut, mikä merkitsee myös moraalisen mustavalkoisuuden ja itsetyytyväisyyden yleistymistä. Kyseessä on sota sorrettujen ja sortajien välillä.Identiteettipoliittinen uhriutumiskulttuuri kasvattaa näennäisviattomia, mutta muita ankarasti tuomitsevia moralisteja. Se on sota, jossa ammuksia on vain sorretuilla.On varmaan hyviä syitä sille, miksi Raamatussa Jeesus ei itse nakuttele itseään ristille ja paasaa ylemmyyttään. Nykyajan feikki-Jeesukset rakentavat itse omat ristinsä, saarnaavat omaa hyveellisyyttään siinä roikkuessaan ja odottavat, että ihmiskunta heittäytyy polvilleen heidän eteensä.",0
47,"En ole koskaan ajatellut, että olisin erityisen taipuvainen stressille. Päinvastoin. Teen koko ajan työtä – olen aina tehnyt – mutta se ei haittaa minua, sillä rakastan työtäni.Olen harvinaisen onnekas siinä, että saan tehdä työtä, josta nautin ja josta olen innostunut.Olenkin aina arvellut, että nykypäivän muotisairaus burnout ei varsinaisesti liity työn määrään, vaan siihen, että työssä on piirteitä, joista ei itse pidä ja joiden takia duuni alkaa kuormittaa. Jos työstä tykkää, kovakaan ahertaminen ei ala ahdistaa.Itse ahdistun, jos töitä ei ole riittävästi, en siitä, että töitä on paljon.Juuri ennen kesälomia tein ekstrapaljon töitä, koska asiat olivat päässeet kasautumaan, mikä oli ihan omaa syytäni. Kalenteri näytti älyttömältä. Maanantai: tv-ohjelma, tiistai: kolumni ja erään firman podcast, keskiviikko: tv-ohjelma, torstai: pormestaripaneelin juonto, perjantai: podcast ja vaalipaneelin valmistelua.Työn määrä ei edelleenkään ahdistanut, vaikka jännitti, miten aika riittäisi kaikkeen tähän.Kaiken lisäksi auto ja kännykkä hajosivat sekä pankkikortti hävisi. Paljon kuormittavia tekijöitä töiden lisäksi.Kesäloman kynnyksellä pysähdyin havainnoimaan kehon tuntemuksia ja tarkkailin omaa palautumistani. Huomasin, että kehoni oli totaalisen ylivirittyneessä tilassa. En saanut nukuttua kunnolla, syke oli korkealla ja ajatukset risteilivät päässä. Rentoutumaan menin someen tai Twitteriin, jossa ihmisten kommentit kiihdyttivät eivätkä rauhoittaneet.Vaikka en tuntenut itseäni henkisesti stressaantuneeksi, kehoni ei ollut samaa mieltä: se oli koko ajan taistele tai pakene -tilassa.Juhannusviikonloppuna suuntasin kaveriporukalla Saimaalle, jossa Suomen kesä levittyi ympärille kauneimmillaan. Katamaraani halkoi läpi Saimaan henkeäsalpaavan maiseman ja metsäpolut olivat kuin suoraan satukirjan sivuilta.Yhtäkkiä huomasin, kuinka syke alkoi laskea ja mieli seestyä. Niin minulle käy aina luonnossa: metsässä tai järvellä stressitasot laskevat automaattisesti. MostphotosKun palasin Punkaharjulta, poistin kännykästä sometilien ilmoitukset. Tänään poistin kännykästä Twitterin applikaation, ehkä poistan kesäloman ajaksi myös muut kännykän someapplikaatiot.Menin aamulla järvenrantaan venyttelemään. Tunnin venyttelysession aikana keskellä upeaa suomalaista luontoa ajattelin – niinpä – edelleen työasioita vaikka loma oli jo alkanut. Viikonloppu Punkaharjulla ei riittänyt irrottamaan mieltä töistä.Ajattelinkin pyhittää tämän kesäloman sille, että opettelen palautumaan. Yleensä suoritan myös lomia: nytkin olin buukannut kuntoiluloman Britanniasta. En ollut älyttömässä kiireessä edes ehtinyt tarkistaa, pääseekö sinne korona-aikana. No ei pääse. Karanteenisäädökset ovat niin tiukat, että lomasuunnitelmat menivät uusiksi.Tämä loma kuluukin Suomessa. Vietän aikaa luonnossa ja vieroitan itseäni kännykästä. Nautin tyhjästä kalenterista ja mökkeilen. MostphotosSyön terveellistä ruokaa ja harjoittelen mindfulnessia, jossa keskitytään hetkeen.Tämä kaikki on toki helppoa, kun on lomalla. Kesäloma kyllä onnistuu palauttamaan, mutta ikävä kyllä loman palauttavat vaikutukset eivät tutkimusten mukaan kestä kuin muutaman viikon. Myös omaan arkeen pitäisi onnistua ujuttamaan palauttavia elementtejä.Ehdotin tätä miehelleni: laaditaan kymmenen palauttavan asian lista, josta tehdään joka päivä kolmesta viiteen asiaa. Hän naurahti: alat suorittaa heti jopa palautumista.Työikäiset suomalaiset palautuvat heikosti. Ja se on huolestuttavaa, sillä stressi kuormittaa myös sydäntä ja lisää sydäninfarktin riskiä. Pahimmillaan henkinen kuormitus voi johtaa jopa sydänkohtaukseen.En tiedä kovin monta stressaavampaa ammattia kuin poliitikon työ. Kuntavaalien jälkeen uutisoitiin, kuinka kokoomuksen puheenjohtaja Petteri Orpo hakeutui pallolaajennukseen vain 51-vuotiaana.Tuoreessa muistissa on, kuinka Sdp:n silloinen puheenjohtaja Antti Rinne joutui taistelemaan hengestään sepelvaltimotukoksen ja keuhkokuumeen uuvuttamana. Valtiovarainministerin pestistään juuri luopunut Matti Vanhanen (kesk) on niin ikään kertonut sydänongelmistaan.Sydämestä kannattaa pitää huolta, sillä se on kehomme tärkein lihas. Sepelvaltimotauti on suomalaisten yleisin kuolinsyy.Yksi parhaista tavoista välttää stressiä on pyrkiä aktivoimaan vagus- eli kiertäjähermo. Vagushermo on rentoutushermoston tärkein hermo, jolla on iso rooli stressinpoistossa.Kun sitä osaa aktivoida oikein, kehon palautusmisjärjestelmä ikään kuin napsahtaa päälle ja keho korjaa itse itseään. Sydämen syke ja verenpaine laskevat, masennusoireet katoavat, elimistön hiljainen tulehdustila vähenee.Helpoin tapa aktivoida hermoa on hengittää rauhassa ja syvään. Erityisesti pitkä uloshengitys ja sen jälkeinen lyhyt lepotauko stimuloivat superhermoa.Luonnossa kävely ja oleskelu vaikuttavat vagushermoon ja rauhoittavat kehoa.Silläkin uhalla, että karkotan tässä ison osan makkaraa järsivistä mieslukijoistani, ehdotan mindfulnessia. Se ei nimittäin ole mitään huuhaa-hörhöilyä vaan ilmainen ja helppo tapa pidentää elämääsi. Sillä on tieteellisesti tutkittuja hyötyjä ja moni lääkäri suosittelee sitä.Kokeile esimerkiksi mindfulness-kävelyä, jossa kävellessä tutustutaan ympäristöön yhden aistin avulla. Huomioi ensin vain ympäriltä kuuluvia ääniä, sitten tuoksuja, seuraavaksi taas tunnustele miltä maa jalkojesi alla tuntuu, sitten katselet ympärillesi.Myös saunominen ja esimerkiksi viileä suihku aktivoivat vagushermoa. Lauleskelu, hyräily, nauraminen ja jopa kurlaus ovat kuulemma hyväksi.Ehkä miellyttävin tapa laskea kehon kierroksia ovat puuhat, joissa erittyy oksitosiinia eli mielihyvähormonia. Harjoita siis tänä kesänä erityisen paljon koskettelua, suutelua ja seksiä. Seksi on tutkitusti hyväksi terveydelle, sydämelle ja se saattaa pidentää elinikää jopa vuosilla. Stressitasot laskevat siinä samalla!",0
48,"Perussuomalaisten puoluekokouksen suurin uutinen oli koronadenialistien keulakuvan, koronarokotteella pelottelevan Ossi Tiihosen saama henkilökohtainen äänimäärä.Ossi Tiihonen tunnetaan korona- ja vaalivilppisalaliittoteorioita levittelevänä ilmastoskeptikkona, joka on muun muassa verrannut koronavirusta tavanomaiseen räkätautiin ja pelottelee rokotteisiin kuolleiden ”kasvavilla ruumispinoilla”.Media povasi Tiihoselle vain viiden prosentin kannatusta, mutta puoluekokouksessa luku oli kolminkertainen. Toki Tiihosen kannattajia masinoitiin paikan päälle, mutta luku on silti erittäin korkea.Tiihosta on vahvasti ollut nostamassa ryhmä erilaisia vaihtoehtotoimijoita, muun muassa disinformaatiota levittävä Uusi MV-lehti, joka on kirjoittanut useita ylistäviä juttuja Tiihosesta. MV-mediaa pyörittää suomalainen putinisti Janus Putkonen, joka on tehnyt pitkään työtä Venäjän hyväksi. Putkonen pyöritti aiemmin omaa ”tietotoimistoaan” Venäjä-mielisessä separatistiorganisaatiossa, joka hallitsee sotilaallisesti Donetskin aluetta Itä-Ukrainassa.Putkonen on avoimesti suitsuttanut Ossi Tiihosta ja toivonut hänen voittoaan.”PS:n puoluekokous alkaa. Globalistit ovat tehneet kaikkensa, että Riikka Purrasta tulee PS:n puheenjohtaja. Haastajaksi on esitetty kovemman linjan globalisti Sakari Puisto. Valitseeko persut heidän tarjoileman Kokiksen vai Pepsin? Pitäisi valita meidän Jaffa, Ossi Tiihonen”, Putkonen kirjoitti puoluekokouksen alla.Informaatiosodankäynnin asiantuntija, sotatieteen tohtori Saara Jantunen liittää Janus Putkosen dosentti Bäckmanin leiriin kirjassaan Infosota. Jantunen muistuttaa, että Putkonen on avoimesti kertonut käyvänsä informaatiosotaa.”Putkonen seuraa Bäckmanin jalanjälkiä ammattipropagandan verkostoihin, joita on viritelty niin julkisesti kuin piilossa muodostuvissa rihmastoissakin”, Jantunen kirjoittaa.Dosentti Johan Bäckman on kirjoittanut, että ”Tiihonen on persujen todellinen pj”. Anna EgutkinaMyös putinmielisenä pidetty dosentti Bäckman on mainostanut Tiihosta muun muassa Twitterissä.”Tiihonen on persujen todellinen pj, koska hänen saamansa äänet ovat arvokkaampia kuin Purran saamat äänet, jotka tulivat valtamedian epärehellisen kampanjan tuella. Tiihosella on aitoja linjauksia. Purran linjaukset eivät ole aitoja.”Tiihonen on ollut myös vieraana Bäckmanin haastatteluissa Tokentubessa, joissa on muun muassa keskitytty Riikka Purran vahvaan kritiikkiin. Tokentube on MV-lehden ex-päätoimittajan Juha Korhosen perustama alusta.Tiihosen tykkipatteristossa on niin ikään suosittu Leveli-podcast, jota pyörittävät kultahampainen perussuomalaisten varavaltuutettu Nico Giansanti ja valtuutettu, räppäri Slim Mill (Milad Dehghan). Miehet seurasivat Tiihosta Seinäjoen puoluekokouksessa, ja Tiihonen esitti Giansantia puolueen varapuheenjohtajaksi.Levelin podcast sai puoluekokouksen aikana enemmän katsojia kuin perussuomalaisten oma virallinen lähetys. Striimissä väitettiin suoraan, että puheenjohtajavaali olisi ollut vilpillinen – ilman todisteita. Keskustelijat kutsuivat Purraa ”median sylikoiraksi”.Niin MV-lehti kuin Leveli-podcast ovat viime aikoina keskittyneet koronasalaliittojen jakamiseen ja revittelyyn. Giansanti väittää muun muassa, että koronarokote itse asiassa sairastuttaa helpommin koronaan.MV-lehti on nostanut kymmeniä koronasta disinformaatiota jakavaa juttua etusivulleen, ja Leveli on tehnyt aiheesta omia jaksojaan, joissa asiantuntijoita kyseenalaistetaan, tartunnan saaneille nauretaan, katsojia pyydetään lähettämään juontajille rokotteita suosittelevien opettajien nimiä ja kuvia, 13-vuotiaalta tentataan, mitä ainesosia koronarokotteessa on, ihmisille läimitään punaisia pelleneniä ja Hitler-viiksiä, taustalla kaikuu pilkkanauru.Leveli suhtautuu Purraan erittäin nuivasti, ja Giansanti on kutsunut puolueen puheenjohtajaa muun muassa korruptoituneeksi.Kultahammas-Giansanti ilmoittikin sunnuntaina aikovansa loikata Valta kuuluu kansalle -ryhmään, jonka keulahahmo on Ano Turtiainen.Perussuomalaisista erotettu Turtiainen kutsuu rokotetta myrkkypiikiksi ja kertoo, että Valta kuuluu kansalle -yhdistyksessä pohditaan jo, mikä olisi tarpeeksi kova rangaistus median väelle, poliitikoille ja virkaihmisille, jotka ovat vastuussa lasten rokotuksista.Janus Putkonen tukee tietysti näyttävästi myös Turtiaista ja onnitteli häntä nopeasta puolueen rekisteröinnistä:”Eilinen oli historiallinen ja toi patriooteille runsaasti valoa, uskoa ja luottamusta – nautitaan siitä, mutta muistetaan, että taistelumme on vasta alkanut. Kiitos komentaja, valtiomies Ano Turtiainen, ja koko VKK:n (Valta kuuluu kansalle) perustanut puoluehallitus”, Putkonen twiittasi.Valta kuuluu kansalle -ryhmän perustanutAno Turtiainen eduskunnan täysistunnossa. Timo PylvänäinenEpäselvää on enää se, tietääkö Tiihonen itse, mikä valtapiiri käyttää häntä hyväkseen. Turtiaisen tapauksessa tätä ei liene edes tarpeen kysyä.Aika näyttää, loikkaako Tiihonen kannattajineen Valta kuuluu kansalle -yhdistykseen vai jääkö hän perussuomalaisiin. Turtiaisen puoluehanke keräsi tarvittavat kannatuskortit päivässä, mitä voi pitää erittäin hyvänä tuloksena.Jos Tiihonen päättää jäädä persuihin, historia toistaa itseään. Soinilla oli aikoinaan vaivoinaan halla-aholaiset. Tulevaisuudessa Purralla voi olla vaivoinaan tiihoslaiset.",0
49,"Kesä on kuumimmillaan, politiikka hulluimmillaan, ilma sakeanaan sekoilua, hallituskriisiä, kaksinaismoralismia ja kaksoisstandardeja. Tähän kesäiseen kauhukimaraan olen poiminut näistä parhaat ja rujoimmat yksilöt, valitse niistä lempparisi.Kun tuotantoyhtiön casting-director soittaa ja pyytää vasemmistokansanedustajaa tuottamaan turhia lentopäästöjä, lisäämään tonnitolkulla hiilijalanjälkeään ja kuormittamaan planeettaa täysin syyttä, mitä sanoo vassari?No hell yeah – planeetta palamaan!Vasemmistopoliitikko on kuin partiolainen: aina valmiina – ainakin, jos kyse on luonnon tuhoamisesta oman mielihyvän ja huomionkipeyden tähden.Eikä väliä, vaikka koko politiikan ydin perustuu ilmastoangstin lietsomiseen ja ilmastonmuutoksella pelotteluun: Amazing Race on ultrasuosittu sarja, jonka nosteessa poliitikko voi paistatella hetken parrasvaloissa kreisibailaamalla eksoottisissa lokaatioissa. Ja pääsee kiertämään maailmaa – muiden piikkiin, tietysti.Vasemmistoliiton meppi Silvia Modig ja kansanedustaja Aino-Kaisa Pekonen sekä Sdp:n kansanedustaja Ilmari Nurminen päättivät tuhota poliittisen uskottavuutensa kerralla koko kansan edessä ja lähteä mukaan Amazing Race -formaattiin, jossa lennellään turhaan ympäri maailmaa.Modig on paheksunut usein lentoliikennettä ja sen tukemista. Hän kannattaa lentoveroa samoin kuin Pekonen, joka hehkuttaa myös koululaisten lintsaamista tunneilta ilmaston takia eli ilmastolakkoilua.”Aikuiset ovat saamattomia, joten lukiolaiset ryhtyivät lakkoon ilmaston puolesta. Tämä pieni koululainen sulatti mun sydämen aamulla eduskunnan portailla. Meidän ilmasto, meidän tulevaisuus”, Pekonen kirjoitti Twitterissä vuonna 2019 – ja demonstroi myöhemmin aikuisten saamattomuutta ihan käytännössä. Tai ei kyse edes ollut saamattomuudesta vaan aktiivisesta ilmaston tuhoamisesta.Nurminen on puolestaan sitä mieltä, että Suomen ilmastotavoitteista ei pidä tinkiä piiruakaan, vaikka talous sitä vaatisi.Paitsi jos kutsutaan jännään tv-formaattiin – se on eri asia. Tulevista sukupolvista viis – tässä on kyse minun julkisuudestani!Ex-pääministeri Sanna Marin puolestaan päätti lasketella luikuria koko kansalle hätistääkseen median, tuon inhan, kesäisen kiusankappaleen pois kimpustaan nyt, kun siitä ei ole enää Marinille poliittista hyötyä:”Yksityiselämälläni ei ole minkäänlaista yhteiskunnallista merkitystä ja on kohtuutonta, että siitä yhä uutisoidaan. Minä en ole tuonut yksityisiä asioitani esille. Voisitteko jo lopettaa”, Marin jyrähti.Ai ei Marin ole tuonut yksityisiä asioitaan esille? Höpöhöpö. Viime kaudella ei paljon muusta puhuttukaan kuin siitä, miksi pääministeri suostuu kaiken maailman humpuukiviihdeohjelmiin, mutta häntä näkyy vain harvoin A-studiossa.Marin on esitellyt meille hampaanharjaustekniikkaansa, lyönyt hääkuvansa nettiin, kertonut lehden kannessa, kuinka oma tytär tuo voimaa ja iloa, kertonut lehden kannessa, kuinka ehti kehysriihen aikana lukea tyttärelle iltasadun vain kerran, avautunut siitä, kuinka Markus-puoliso oli perheen tukipilari, poseerannut lehden kannessa nykyisen ex-puolisonsa kanssa, kutsunut toimittajan yökylään kotiinsa. Tiedämme, että tytär on vauvasta asti tottunut siihen, että äiti on paljon poissa. Tiedämme, että Sannalla ja Markuksella oli ”joka päivä hauskaa yhdessä”. Tiedämme, että Sanna haaveilee toisesta lapsesta ja että Markus joutui toppuuttelemaan Sannaa pakkomielteisessä imuroinnissa. Ja niin edelleen.Hän on käytännössä raahannut median korvista oman yksityisyytensä keskipisteeseen.Median lemmikkitutkija Tuija Saresma puolestaan valittaa talossa ja puutarhassa, kuinka laitaoikeisto maalittaa häntä ja kertoo Seura-lehdessä ihan uuden määritelmän maalitukselle. ”Riittää, että mainitaan henkilön nimi epäedullisessa valossa, sillä kannattajat hoitavat maalittamisen ilman suoraa käskyäkin.”Tällainen tulkinta on tavattoman laaja – ja itse asiassa tekisi koko julkisen keskustelun mahdottomaksi. Saresman määritelmän perusteella Saresma olisi itsekin maalittanut esimerkiksi lukiolaispoika Mats Uotilaa.”Mats Uotila loukkaantuu, kun en vastaa hänen provoonsa. Täällä YK:ssa tunnistaa tuon diskurssin: se on samaa superkonservatiivista puhetta, jota eilen kuultiin Unkarin ja Valko-Venäjän puheenvuoroissa. Pelottavaa, että Suomessakin kannattajia!”, hän twiittasi taannoin seuraajilleen.Eli Saresma rinnastaa teini-ikäisen pojan tuhansille Twitter-seuraajilleen Unkarin ja Venäjän superkonservatiiveihin.Saresma on myös todennut, että jokainen jako ja tykkäys on merkki kannatuksesta vihapuheen suoltajille. Samaan aikaan hän on itse tykkäillyt twiiteistä, joissa Uotilaa kutsutaan populistiräkänokaksi tai Suomi-Twitterin pahimmaksi vihapuheen levittäjäksi.Uotila ei tätä taatusti ole: hän on nuori ja sanavalmis kokoomusnuori, joka on toiminut muun muassa Ilta-Sanomien kolumnistina.Mutta osataan sitä oikeallakin. Perussuomalaiset vakuuttaa kiven kovaan, ettei ole rasistinen puolue, mutta niin vain natsiflirttiä, Ku Klux Klan -lumiukkoa ja rasistista kirjoitusta putkahtelee julkisuuteen nykyään lähes viikoittain.Entäpä kokoomus sitten? Kun Wille Rydman joutui kohun keskiöön kokoomuksen jäsenenä vuosi sitten, hän menetti Petteri Orpon luottamuksen ja joutui eroamaan kykypuolueesta ”ison luottamuspulan” takia. Nyt persuministeriksi on noussut täsmälleen sama Rydman, mutta mitä sanoo Orpo?”Luottamus on.”Entä mitä tapahtui kuuluisalle arvopohjalle? Vuonna 2017 kokoomus ei pitänyt hallitusyhteistyön jatkamista Halla-ahon puolueen kanssa mahdollisena, koska yhteinen arvopohja puuttui. Tuolloin Petteri Orpo totesi, että Halla-ahon aiemmat sanomiset ja kirjoitukset eivät valitettavasti pyyhkiydy pois.Nyt kokoomuksen – ja erityisesti Rkp:n pääkipuna ovat paitsi Halla-ahon, myös Purran, Junnilan, Rydmanin ja monen muun persukellokkaan aiemmat sanomiset, jotka vuonna 2017 olivat vielä suurelle yleisölle tyystin tuntemattomia.Nyt on ilmassa niin sakeaa kamaa, että kukaan ei ole muistanut loukkaantua viime kauden pahiksesta Päivi Räsäsestä pitkään aikaan.Joten – mikä on kesän kuumin häröily tai älyttömin epäloogisuus? Kerro oma suosikkisi kommenttiboksissa!",0
50,"Tein aikoinaan juttua pedofiliasta ja törmäsin netissä sijaitsevaan, nyt jo poistettuun sivustoon. Sivustolla suomalaiset pedofiilit keskustelivat keskenään, vaihtoivat kokemuksia ja kuvia pikkupojista. Muistan, kuinka innoissaan he olivat erään suomalaisen viihdeohjelman kahdesta pienestä pojasta, jotka olivat tuolloin noin kahdeksanvuotiaita.Sivuilla yksi pedofiili ohjeisti toisia siitä, kuinka toimia “vastuullisena pedofiilina”. Älä koskaan etene lapsen kanssa liian nopeasti, selitä aina lapselle, mitä olet tekemässä, älä koskaan tee mitään, mitä lapsi ei haluaisi, älä painosta lasta mihinkään.Noihin aikoihin Hollannissa kohuttiin pedofiilien puolueesta nimeltään Veljellisen rakkauden vapauden ja monimuotoisuuden puolue, joka halusi alentaa seksuaalisen alaikäisyyden rajan kuudestatoista vuodesta kahteentoista vuoteen. Se halusi laillistaa lapsipornon sekä eläimiin sekaantumisen ja antaa seksikoulutusta pienille lapsille.Puolueen mukaan pedofilia on kuin mikä tahansa seksuaalinen suuntautuneisuus, ja lapset ovat seksuaalisia olentoja, joiden seksuaalisuutta ei pidä kiistää ja joilla pitäisi olla siihen itsemääräämisoikeus. Runsaasta arvostelusta huolimatta alankomaalainen oikeusistuin totesi puolueen toiminnan olevan lainmukaista.Viime aikoina on kohistu Netflixissäkin nähtävästä ranskalaisesta elokuvasta Söpöläiset, joka väittää olevansa puheenvuoro lasten seksualisoimista vastaan. Leffassa 11-vuotiaat tytöt perustavat tanssiryhmän, esiintyvät ääriprovosoivissa asennoissa ja tekevät liikkeitä, jotka on suoraan kopioitu hämyisten strippiluolien alastontanssijoilta.Todellisuudessa elokuva ei ole niinkään puheenvuoro lasten seksualisoimista vastaan, se päinvastoin seksualisoi lapset tavalla, jossa ei ole lapsinäyttelijöiden hyvinvointia mietitty pätkääkään.Kamera poimii toistuvasti lähikuviin lasten ylösalaisin pumppaavia takamuksia ja haarovälejä, pienet tytöt simuloivat seksuaalisia liikkeitä ja koskettelevat itseään äärimmäisen provosoivissa hepeneissä. Kuvasto on suoraa tykinruokaa netin synkimmille pedofiilisivuille.Ei voi kuin ihmetellä lasten vanhempia, jotka ovat antaneet tytärtensä esiintyä kyseisessä elokuvassa.Söpöläiset-elokuvan tanssikohtaukset ovat läpeensä vastenmielisiä, mutta vielä käsittämättömämpää on se, kuinka moni aikuinen lähti puolustamaan kyseistä kuvastoa. Suomen Kuvalehden elokuvakriitikko Kalle Kinnunen kuvasi leffaa hienoksi, koskettavaksi ja uskottavaksi elokuvaksi nuorista tytöistä, yhteiskunnasta ja ympäristön paineista. Kriitikot hän teilasi väärinymmärtäviksi konservatiiveiksi, jotka eivät ole edes nähneet elokuvaa. Leffa jopa palkittiin Sundance-filmifestivaaleilla.Monet Söpöläisten puolustajat toistelivat Kinnusen tavoin, että kriitikot eivät ole nähneet leffaa. No, minä olen. Katsoin sen kohun takia ja se oli juuri niin järkyttävä kuin pelkäsinkin.On jopa hämmästyttävää, että samaan aikaan kun #metoo-kampanja leviää maailmanlaajuiseksi ja naisten seksuaalinen hyväksikäyttö on jatkuvasti tapetilla, Netflix näyttää lasten esittämää pehmopornoa ja aikuiset taputtavat. Jos elokuvan tarkoitus on kritisoida lasten seksualisointia, miksi kameramies zoomaa jatkuvasti lähikuvia lasten jalkoväliin?Vai päästäisitkö itse oman 11-vuotiaasi elokuvaan tanssimaan koko maailmalle näin?Kalle Kinnusen mukaan elokuvan tanssikohtaukset ovat asiayhteydestään irrotettuna seksuaalisia. Mutta missä asiayhteydessä haarakuva alaikäisestä on ok, tai kameralle pyllistävä lapsi, tai maata nylkyttävä pikkutyttö? Ne eivät ole ok missään asiayhteydessä.Lasten seksualisoinnista on puhuttu viime päivinä myös Suomessa, kun oikeusministeriön työryhmä ehdottaa, että alle 12-vuotiaaseen kohdistunut seksuaalinen teko tuomittaisiin aina lapsenraiskauksena tai seksuaalisena kajoamisena.Helsingin Sanomien mukaan tämä lieventäisi rangaistuksia erityisesti 12–15-vuotiaisiin lapsiin kohdistuvista vakavista seksuaalirikoksista ja käytännössä tarkoittaisi, että oikeudessa arvioitaisiin jopa 12-vuotiaiden vapaaehtoisuutta seksuaalisiin tekoihin.Ehdotus herätti laajaa huolta ja jopa tyrmistystä. Helsingin Sanomat kertoi, että lausuntokierroksella ehdotusta kuvattiin jopa taantumukselliseksi ja todettiin, että muutos heikentäisi seksuaalirikosten uhreiksi joutuneiden lasten asemaa.Moni tulkitsi, että nykyinen 16 vuoden suojaikäraja heitetään käytännössä romukoppaan ja ikäraja laskee 12 vuoteen.“Jos 12-vuotias tyttö haluaa omasta tahdostaan seurustella ja olla sukupuoliyhteydessä keski-ikäisen miehen kanssa, joka ei kehota, taivuttele tai houkuttele lasta, teko ei olisi säännösten mukaan rangaistava lapsenraiskauksena”, Pohjois-Suomen syyttäjäalue toteaa.Itä-Suomen syyttäjäalue huomauttaa esimerkiksi, että uudistuksen jälkeen lasta syyllistettäisiin hänen omasta toiminnastaan. Käräjäsalissa keskityttäisiin selvittämään, halusiko lapsi seksiä ja lähtikö hän mukaan vapaaehtoisesti.Raiskauskriisikeskus Tukinainen kuvaa ehdotusta suorastaan taantumuksellisena. Viimeksi tämän tyyppisiä kannanottoja esiintyi 1800-luvun lopussa ja 1900-luvun alkupuolella eli siis noin sata vuotta sitten, kun 12-vuotiailta kysyttiin, ovatko he haureuteen antautuneet, Tukinainen toteaa lausunnossaan.Myös Oulun käräjäoikeuden mukaan oikeudenkäynnin painopiste siirtyy muutoksen tähden selvittelemään lasten käytöstä. Nykyään selvitetään vain sitä, tapahtuiko yhdyntää vai ei.Lausuntokierroksen tulkinnat oikeusministeriön työryhmän ehdotuksesta ovat järkyttävää luettavaa. Voi vain toivoa, että oikeusministeriön esitys ei tällaisenaan mene läpi, jos näin moni lausunnon antaja tulkitsee sen tällä tavalla.Kaksitoistavuotias on pieni lapsi, jota meidän aikuisten pitäisi suojella kaikin keinoin, ei pohtia, oliko hän suostuvainen seksiin aikuisen ihmisen kanssa. Miten ihmeessä sen ikäinen voisi koskaan olla riittävän kypsä arvioimaan, haluaako hän seksiä? Tuossa iässä itse hypin pihalla hyppynarulla letit päässä, hammasraudoissa ja kuuntelin Mozartia. Kaveri nauroi minulle, kun en tiennyt, mikä on esinahka.Annetaan lasten olla lapsia.",0
51,"Kesken Ylen lähetyksen UMK:n juontaja Samu Haber kertoo löytäneensä vastauksen omaan onneensa, pyytää yleisöä tekemään muistiinpanoja “Samun viikon vinkeistä” ja alkaa laulaa avoimesti huumeita markkinoivaa Syödään sieniä -biisiä:“Jos jokin hullu juttu tuntuu oikeelta, se ei voi olla kovin pahasta”, huumausaineen käyttörikoksesta tuomittu Haber hoilottaa Ylen koko perheen laulukilpailussa. Kitaraan on maalattu huumesieniä, yleisö taputtaa mukana.Olin vaahdonnut kavereilleni jo pitkään siitä, miksi Yle mainostaa täysin häpeämättä huumeita. Varsinkin psykedeelejä.Katsoin hiljattain runkkaamisella ja pornolla profiloituneen Ina Mikkolan (she/her) ohjaaman dokumentin, jossa seurataan parantajaksi itseään väittävää Anua. Ylen dokumentissa Anu väittää saaneensa parantajan kykynsä kokeiltuaan tajuntaan vaikuttavaa psykedeeliä ayahuascaa. Se on Suomessa laiton huumausaine, jolla saadaan aikaan psykoottisen kaltaisia kokemuksia.Anu kertoo silmät kiiluen, kuinka ayahuasca-retriitti muutti hänen elämänsä totaalisesti.“Ayahuasca näytti mulle kaiken. Se oli aivan maagisen kaunista ja huikeeta. Psykedeelit avaa meille väylän meidän mielen ulkopuolelle”, Anu selostaa.Kolmiosaisen dokumentin viimeisessä jaksossa Anu kouristelee ayahuasca-seremoniassa sademetsässä ja oksentaa raivoisasti saatuaan ihoonsa pistoksen sammakon myrkkyä.Oksentaminen kuulemma puhdistaa kehoa.Retriitin jälkeen Anu arvelee päässeensä eroon negatiivisia ajatuksia hänen päähänsä istuttavasta demonista huumetrippailun aikana.“Päällimmäinen tunne tästä reissusta on, että tästä alkaa uus elämä. Mä kävin läpi superpuhdistusmagneetin. Taakka keveni. Mä tiesin jo etukäteen, että tää tulisi olemaan elämää mullistavaa ja sitä se todella oli.”Nyt Anu suunnittelee muiden suomalaisten roudaamista huumetripeille. Heidän löytymisensä luulisi olevan helppoa Ylen kritiikittömän mainoksen jälkeen.Ylellä on nettisivuillaan jopa oma alueensa otsikolla psykedeelit. Jo juttujen otsikot näyttävät, mistä kulmasta psykedeelejä enimmäkseen käsitellään:“Australia sallii ekstaasin ja ‘taikasienistä’ tutun psilosybiinin käytön mielenterveysongelmien hoidossa.”Jutussa on siteerattu yhtä miestä, jonka mukaan on tullut “täysin selväksi”, että näillä huumausaineilla voi olla merkittäviä vaikutuksia sairauksiin.Sivulta linkitetään tuoreeseen Yle-podcastiin, jonka kokonainen tuotantokausi on omistettu psykedeeleille.Ensimmäisessä jaksossa haastateltavana on psykedeeleistä intoilevan Psykedeelisen sivistyksen liiton edustaja. Jaksoissa jututetaan myös ayahuaschaan kritiikittömästi suhtautuvaa kyläkauppias Sampo Kaulasta, joka nyt hinkuu päänsekoittamisbisnekseen, ja kerrotaan esimerkiksi, kuinka hevosen tainnutuslääkkellä ketamiinilla voidaan hoitaa masennusta.Seuraavassa jutussa psykedeelit-otsakkeen alla Yle kertoo, kuinka sienitrippi voi olla niin voimakas, että ihminen lopettaa juomisen.Sivulla linkitetään Perjantai-ohjelman dokumenttiin, jossa kysytään, ovatko psykedeelit tulevaisuuden ihmelääke. Dokkarin mukaan psykedeelit ovat lupaavin uusi tuuli psykiatrisissa lääkkeissä moneenkymmeneen vuoteen – “eikä tää oo vain hippien propagandaa”.“Itse trippi tehdään rauhallisessa huoneessa lekurin kanssa, laput silmillä, kuulokkeet korvilla, sienet naamariin ja loppupäivä pään sisällä matkustelua”, kertoja kuvailee.Helppoa ja hauskaa?Asiantuntija kertoo videolla, kuinka tripillä minuuden tunne katoaa, yhteneväisyyden tunne vahvistuu ja ihmiset saattavat esimerkiksi hyväksyä oman kuolevaisuutensa.Tuolla Yle kertoo, kuinka Ronja hoitaa mielenterveysongelmiaan laittomasti, eikä välttämättä olisi työkykyinen ilman psykedeelejä.Pyry taas lievittää ahdistustaan LSD:llä, ja tuhannet suomalaiset kuulemma käyttävät psykedeelejä voidakseen paremmin.Yhdeksän vuotta itsemurhapäänsärystä kärsinyt Emma elää nyt lähes kivuitta psykedeelien avulla, Yle hehkuttaa.Kanadassa puolestaan ekstaasia käytetään traumaperäiseen stressihäiriöön ja psilosybiiniä masennukseen, Yle hihkuu.Ruotsalaistutkija väittää, että psilosybiini-niminen psykedeeli saattaa olla “suurimpia asioita psykiatriassa 40 vuoteen”.Jutuissa toimittajat kutsuvat psilosybiinia narkkikielellä “taikasieniksi”, otsikoissa negatiivisesti psykedeeleihin suhtautuvaa tietoa “vanhaksi huumepropagandaksi”, LSD:tä “sielun lääkkeeksi”.Ylellä on toki oma osionsa myös otsikolla “dekriminalisointi”.Siellä toimittajat kertovat, kuinka Helsinkiin tarvitaan käyttöhuoneita ja kuinka kauhistelemme kannabista, mutta kuolemme viinaan.Ja niin edelleen.Yle suorastaan pursuaa huumemyönteistä kamaa. Mitä meidän julkisen palvelun mediamme oikein miettii? Onko Ylen tehtävä mainostaa äärimmäisen kritiikittömästi laittomia huumeita ja normalisoida huumeidenkäyttöä?Kuinka järkevää on hehkuttaa aineita, joilla saa pään sekaisin maassa, joka on Euroopan ykkösiä nuorten huumekuolemien määrässä?Suomessa Buranaa pidetään niin vaarallisena, että sitä ei voi myydä K-kaupassa. Mutta koko meidän narkkaamisesta innostunut mediaeliittimme näyttäisi olevan sitä mieltä, että kannattaa lähteä Peruun vetämään tuntemattomia kemikaaleja ja sammakon myrkkyä.Psykedeeleihin kuten psilosybiiniin liittyvä tutkimus on edelleen lastenkengissä.  Psykedeelit voivat aiheuttaa onnettomuuksia, maniaa, masennusta ja itsemurhia.Kontrolloimattomasti käytettynä ne voivat olla vaarallisia, eikä etukäteen voi tietää, miten huumeet käyttäjäänsä vaikuttavat.Riskiryhmään kuuluville psykedeelit voivat laukaista psykoosin tai psykoottisia jaksoja.Vastuullinen media ei mainosta laittomia aineita hyvin yksipuolisesti, vaikka nuoret toimittajat olisivat kuinka hurahtaneet psykedeeleihin ja muihin hallusinogeeneihin.Esimiesten pitäisi vähintään katsoa, minkälaisia väitteitä julkinen mediatoimija kansalaisten silmille laittomista aineista tuuttaa – ja kuinka tasapainoista raportointi ylipäänsä on.Mitä ihmettä te puuhaatte, Yle?",0
52,"Tulevaisuudessa ihmiskunta pitää nykypäivän lihansyöjiä yhtä syntisinä kuin nykyään pidämme menneisyyden orjakauppiaita. Ellei pahempina: orjakauppiaat eivät sentään syöneet orjiaan.Ja syystä! Meillä länsimaisilla ihmisillä ei olisi enää mitään moraalista oikeutta murhata, orjuuttaa ja kiduttaa eläimiä niin kuin me nyt teemme. Mutta me ryvemme päivästä toiseen megalomaanisissa veriorgioissa ja syömme tuntevien ja kärsivien eläinten ruhoja omaksi huviksemme, vain omia tarpeitamme tyydyttääksemme.Minäkin. Syön ikävä kyllä edelleen lihaa, vaikka koko ajan vähemmän ja vähemmän, ja pyrin pääsemään siitä eroon. Ja koen siitä jatkuvaa syyllisyyttä.Koko meidän arkemme on yhtä hurmeessa piehtarointia. Aamu alkaa pekonilla ja kananmunilla, illalla rentoudumme survomalla suuhumme kanaystäviemme irtirevittyjä jalkoja. Suurin herkku on verinen pihvi. Me syömme makkaraa, maitoa ja munia eli nautimme ravinnoksemme lihaksia, vauvojen ruoaksi tarkoitettuja eritteitä sekä munasoluja.Eläinten tuskanhuudot eivät kantaudu olohuoneisiimme.Kun puhumme eläinten järjestelmällisestä massatuhonnasta, käytämme kaunistelevia kiertoilmauksia: puhumme jahdista, riistanhoidosta tai kannanhoidosta. Mutta haluaisitko tällaista “hoitoa” omalle kohdallesi: kun vaellat kaikessa rauhassa luonnossa, yhtäkkiä joukko raakalaismaisia metsästäjiä ampuu sinut täyteen reikiä. Kun romahdat maahan, mölisevä joukkio tulee ja katkaisee kurkkusi, juo vertasi ja paistaa konjakilla aateloidun maksasi nuotiolla.Hoito jatkuu: arvokas kehosi revitään kappaleiksi, jaetaan porukan kesken muovipusseissa ja pannaan pakastimeen odottamaan juhlapäivää. Ruumiisi syödään alkoholin kanssa. Ihostasi tehdään käsilaukku ja pääkallosi lyödään mökin seinään.Me murhaamme silkan nautinnon takia, me syömme raatoja huviksemme; mitä verisempi liha, sitä suurempi riemu.Ihmiskunta on kautta historian syönyt muita lajeja, mutta me olemme tehneet sitä sen takia, että meidän on ollut yksinkertaisesti pakko: lajin säilymisen ja elossapysymisen takia. Samalla tavalla savannin leijona syö pienempiä nisäkkäitä, se on normaalia luonnon kiertokulkua.Mutta – Suomen kaltaisessa länsimaassa meidän ei ole enää pakko syödä lihaa elääksemme, me pärjäisimme ihan hyvin ilman lihaakin, joten mitään moraalista oikeutta sille ei enää ole.Helsingin kaupunki tarjoilee yhä lihaa poikkeustilanteissa. Arkistokuvassa bbq-marinoituja porsaan kylkipaloja. EPA/AOPMe olemme kesyttäneet tai jalostaneet yli 90 prosenttia suurista eläimistä, alistaneet ne omille haluillemme ja oikuillemme.Me olemme ahtaneet nisäkkäät pikkuruisiin häkkeihin, joissa ne eivät pääse toteuttamaan lajityypillisiä viettejään, erottaneet emät jälkeläisistään, jalostaneet eläimistä hirvittäviä mutaatioita, tehneet niistä synnytyskoneita, aiheuttaneet niille valtavasti kärsimystä.Samaan aikaan eläimet tuntevat ja kokevat, niillä on vietit ja aistit, ne kiintyvät poikasiinsa, nisäkkäät tuntevat iloa, surua, pelkoa ja stressiä. Esimerkiksi possut ovat äärimmäisen sosiaalisia, uteliaita ja fiksuja, jopa älykkäämpiä kuin kolmevuotiaat lapset, ja possuäidit kärsivät valtavasti, kun ne erotetaan poikasistaan. Äidinrakkaus onkin tunnusomaista kaikille nisäkkäille: poikaset eivät pysy elossa ilman sitä.Mikä oikeus meillä on käyttää eläimiä hyväksemme näin, kun oma henki ei ole enää siitä kiinni?Moni vastaisi, että ihminen on osa ravintoketjua ja eläintä arvokkaampi, luomakunnan kruunu, ja eläimet ovat meitä alempia elämänmuotoja. Me olemme vahvin, älykkäin ja mahtipontisin laji,  joten meillä on oikeus käyttää muita lajeja hyödyksemme.Ajatus siitä, että eläimiä saisi syödä, koska ne eivät ole yhtä älykkäitä kuin me, on moraalisesti täysin kestämätön. Emmehän syö vähemmän älykkäitä lajitovereitammekaan: nelosen oppilaat eivät päätyneet Stephen Hawkingin ruokapöydälle.Israelilainen historiantutkija, professori ja kirjailija Yuval Noah Harari pohtii aihetta mestariteoksessaan Homo Deus.Hän kirjoittaa tekoälystä ja tietokoneohjelmista, joista voi joku päivä tulla yli-inhimillisen älykkäitä ja jotka voivat saada ennennäkemättömän vallan.Tuleeko meidän siinä vaiheessa alkaa pitää niitä suuremmassa arvossa kuin ihmisiä? Olisiko siinä vaiheessa hyväksyttävää, että tekoäly tekisi meille samoja asioita, joita me olemme tehneet muille eläimille? Sehän on nyt luomakunnan kruunu: vahvin, älykkäin ja mahtavin.Ja jos vastaus on ei, niin millä perusteella meillä on nyt oikeus tappaa esimerkiksi tuntevia, elämänhaluisia sikoja?Mikä meidät erottaa suuremman älyn ja vallan lisäksi muista eläimistä tai vaikkapa tietokoneohjelmasta?Niinpä. Ei mikään. Ei ole mitään inhimillistä, taianomaista ominaisuutta, joka erottaa meidät muista nisäkkäistä – paitsi omassa päässämme.Pormestari Vartiainen avasi lihapadat kuninkaalle – näin vastaa Ruotsin hoviHelsingin kaupungin päätös kieltää liharuoka kaupungin tilaisuuksissa tavoittelee oikeaa asiaa, mutta täysin väärällä tavalla.En usko pakkoihin, sillä ne kääntyvät yleensä itseään vastaan. Ihmiskunta vähentää lihansyöntiä vähitellen, kun tietoisuus ja vaihtoehdot lisääntyvät, mutta pistemäiset kiellot ja pakkokeinot eivät johda mihinkään hyvään.Ihmisiä ei saa muuttamaan tapojaan väkisin, muutoksen täytyy syntyä luonnollisesti. Pakkokeinot johtavat vastustukseen, eivät ihmiset halua, että heidän vapauksiaan rajoitetaan.Samaan aikaan Helsinki tekee liharuoasta väenvängällä seksikästä ja kiihottavaa, kun se sallii lihatarjoilun “pormestarikunnan ja muun kaupungin ylimmän johdon järjestämissä korkean tason vierailuissa”.Älyttömintä oli, kun Helsingin pormestari Juhana Vartiainen kertoi, että liharuokaa voisi tarjota vaikkapa Ruotsin kuninkaalle. Helsinki siis tekee lihasta väkisin tavoiteltavaa kuninkaitten herkkua ja kasvisruoasta rahvaan ruokaa. Mikä järki tässä on?",0
53,"“Todella törkeää, aivan käsittämätöntä.”Puhelimessa ystävättäreni puhkuu raivoa. Hän on osallistunut Prideen niin pitkään kuin muistan, viimeiset vuodet vaimonsa kanssa, ja osti viime vuonna Priden jäsenyyden.Ei osta enää. Vaimo puolestaan ilmoitti jo Pridelle, ettei aio tukea järjestöä enää millään tavalla. Moni pariskunnan homotuttu on jo ilmoittanut, ettei aio enää marssia Pridella.“Luulin, että Pride olisi viimeinen linnake, joka alkaa sulkea ihmisiä ulos. Olen todella, todella pettynyt”, kokoomuksen liberaalisiipeen kuuluva ystävättäreni tilittää.Helsinki Pride ilmoitti tällä viikolla, että se ei tee yhteistyötä kokoomuksen ja keskustan kanssa. Puolueet eivät pääse yhteistyökumppaneiksi, koska osa puolueiden kansanedustajista äänesti uutta translakia vastaan.Esimerkiksi kokoomuksessa uudistusta vastaan äänesti 10 kansanedustajaa ja sen puolesta 26 kansanedustajaa – ilman kokoomuksen tukea translaki ei olisi mennyt läpi.Kokoomus on muuttunut liberaalimpaan suuntaan näissä asioissa: vuonna 2014 sukupuolineutraalia avioliittolakia kannatti 28 ja vastusti 16 kokoomuksen kansanedustajaa.Mutta asialla ei ollut tuolloin nähtävästi mitään väliä, sillä kokoomuksen äänestystuloksesta tuli ongelma yhteistyölle vasta nyt.Äänestyksessä oli poissa osa vasemmistoliiton kansanedustajista, joten eduskuntaryhmästä vain 75 prosenttia äänesti kyllä translakiäänestyksessä. Kokoomuksesta 72,2 prosenttia äänesti kyllä, mutta vain kokoomus pantiin tilille aiheesta.Oikea syy kokoomuksen sulkemiselle pois Pridesta löytynee muualta: puheenjohtaja Petteri Orpo pyrkii parhaillaan muodostamaan hallitusta Pahojen perussuomalaisten ja Konservatiivisten kristillisdemokraattien kanssa Säätytalolla. Mikä voisikaan olla vakavampi synti?Mutta vaikka syy olisikin siinä, että osa kokoomuksen kansanedustajista äänesti translakia vastaan niin mitä sitten?Translaki ei ole aivan yksinkertainen läpihuutojuttu, ja se on saanut arvostelua myös osalta transihmisistä. Heidän mukaansa uusi laki päinvastoin heikentää transihmisten asemaa.Eli nyt suvaitsevaisuuden ja vapauden nimiin vannova Pride haluaa sanella, miten sen kavereiden kuuluu äänestää – muuten heidät potkitaan kylmästi pihalle.Pride noudatti pääministeri Sanna Marinin sanomaa: puoli on valittava, ei ole keskitietä.Helsinki Priden touhu on niin tökerö valtaan liittyvä tempaus, että harvoin moista näkee. Pride yrittää rapauttaa kokoomusta ja nöyryyttää sitä julkisesti, koska osa sen kansanedustajista ei äänestänyt Priden haluamalla tavalla.Kyseessä on puhdas kiristys. Tee kuten me haluamme tai sinun maineesi loataan. Et ole enää meidän puolellamme, ihmisoikeuksien puolella, homojen puolella.Kokoomus on perinteisesti ollut imagopuolue, jolle ulkoinen status on hyvin tärkeä – ja puolueella on hyvä maine myös homojen keskuudessa. Identiteettipoliittisissa kysymyksissä puolue on pitkään toiminut vihervasemmiston nuottien mukaan – esimerkiksi siten, että lähes kolme neljästä kansanedustajasta äänesti oppositiosta käsin hallituksen translakiesityksen puolesta. Jo tämä on poikkeuksellista.Tämän maineen Pride yrittää nyt tuhota kostollaan.Samalla Helsinki Pride vihjaa kaikille muillekin yhteistyökumppaneilleen, että ne saattavat olla seuraavana nöyryytysvuorossa. Pride esimerkiksi kannattaa sitä, että myös alaikäisten pitäisi saada vahvistaa sukupuolensa.Jatkopohdintaa: onko ok tehdä genitaalileikkauksia teineille? Tai estää heidän kehonsa luonnollinen hormonituotanto? Mitä mieltä niistä pitää olla, jos haluaa tehdä yhteistyötä lafkan kanssa?Päätös on puhdasta pelolla johtamista. Jos vanha liitto, jossa kokoomus edistää vihervasemmistolle tärkeitä asioita, on purkautumassa, pitää lyödä niin että sattuu.Ja Priden syy puhdistuksille? Se, että ihan kaikki kokoomuksen ja keskustan kansanedustajat eivät olleet täydellisen puhdasoppisia sen vaatimuksien edessä.Kokoomus on antanut oman brändinsä Priden käyttöön ja samalla ehkä toivonut, että Pride toisi sille imagonostetta suvaitsevana puolueena. Tällainen on houkuttelevaa melkein mille tahansa puolueelle tai yritykselle, sillä Priden tavoittamat väkimassat ovat valtavia.Mutta nyt Pride lyö kokoomusta sen omalla astalolla, jonka avulla puolue on yrittänyt rakentaa brändiään. Te ette ole enää riittävän suvaitsevaisia tehdäksenne yhteistyötä meidän kanssamme!Todellinen kaksiteräinen miekka, jonka toinen pää upposi suoraan kokoomuksen sydämeen.Pride ilmoitti tällä viikolla, että se ei tee yhteistyötä kokoomuksen ja keskustan kanssa. Puolueet eivät pääse yhteistyökumppaneiksi, koska osa puolueiden kansanedustajista äänesti uutta translakia vastaan. Kuvassa kokoomuksen puheenjohtaja Petteri Orpo. Kun Pride toimii näin, se ei muuta suhdettaan ainoastaan kokoomukseen vaan kaikkiin muihin yhteistyöjärjestöihin. Tämän päätöksen myötä niille kaikille syntyy vaatimus olla täysin samaa mieltä Priden kanssa, tai uhkaa ankara häpeärangaistus. Pään yläpuolella roikkuu koko ajan Damokleen miekka, joka putoaa, jos et suostu tekemään, kuten liike sanelee.Onnea vaan Marimekolle, Stockmannille, Varmalle ja muille! Haluavatko nämä brändistään erittäin hyvin huolta pitäneet yritykset altistaa itsensä jatkossa riskille siitä, että jos ne eivät hyväksy sellaisenaan Priden vaatimuksia, ne saatetaan leimata vähemmistövastaisiksi? Esimerkiksi Marimekon Ihamuotila on jo törmännyt uusherännäisten ehdottomiin käyttäytymisvaateisiin twiittiensä takia.Ja Priden yhteistyökumppaneina toimii kokonaisia puolueita, jotka eivät saisi missään tapauksessa altistua painostukselle.Tällainen on härskiä ja valtavan vahvaa vallankäyttöä. Pride ei tyydy pelkästään pehmeisiin vaikuttamiskeinoihin; nyt nähty näytelmä todistaa, että se on valmis todella rajuihin maineoperaatioihin.Aikaisemmin myönteinen Pride-kumppanuus näyttää kääntyvän mahdolliseksi maineriskiksi, joka mukana olevien yritysten on pakko ottaa jatkossa huomioon.Mutta voivathan kokoomuslaiset ja keskustalaiset mennä edelleen marssille yksityishenkilönä, Pride korostaa.Kyllä, voivat, mutta eivät oikeastaan. He voivat mennä sinne häväistyinä. Te ette puolueena kelpaa, olette huonoa sakkia!Erikoisinta on, että liike, jonka koko tarkoitus on vastustaa syrjintää, alkaa itse syrjiä muita. Pride syrjii ihmisiä poliittisen mielipiteen ja puoluekannan mukaan.Jos Pride noudattaisi itse omia sääntöjään, se ei voisi enää järjestää syrjimättömyyttä juhlistavia tapahtumia.Sillä Pride ei ole sama asia kuin seksuaalivähemmistöt tai heidän oikeutensa. Siitä on tullut poliittinen vallankäyttäjä, kolumnisti Sanna Ukkola kirjoittaa. Joona RissanenKokoomus on todennäköisesti edistänyt Suomessa enemmän Priden asioita kuin Pride itse. Ilman kokoomusta seksuaalivähemmistöjen asema olisi suomalaisessa lainsäädännössä täysin erilainen, mutta Pride sivuuttaa kaiken tämän ja typistää puolueen roolin yhteen ainoaan äänestykseen.Pride on kahminut itselleen viime vuosina valtavasti valtaa. Lähes jokainen puolue ja firma haluaa poseerata sen vieressä ja toivoo osansa sen hyveellisestä tähtipölystä. Katsokaa, nämä ovat minun arvoni, olen suvaitsevainen!Mutta nyt Pride teki kaikkien aikojen oman maalin pakottamalla yhteistyökumppanit valitsemaan puolensa.Vaarana on, että kun liikkeestä tulee ryppyotsainen puhdasoppisuuden vaatija, ihmiset alkavat assosioida näitä asioita myös seksuaalivähemmistöihin, joita Pride edustaa. Ja samalla Pride tekee myös hallaa kaikille vähemmistöille.Priden touhu on kylmää ja todellisuudelle vierasta ehdottomuutta, jota tavallinen ihminen kavahtaa. Ja miettii, että mistä lähtien Pridesta on ylipäätänsä tullut yhtäläisyysmerkki suvaitsevaisuudelle ja ihmisoikeuksille.Sillä Pride ei ole sama asia kuin seksuaalivähemmistöt tai heidän oikeutensa. Siitä on tullut poliittinen vallankäyttäjä.Pride teki järkyttävän strategisen mokan, aiheutti hallaa niin seksuaalivähemmistöille kuin itselleenkin ja antoi kaikki aseet vähemmistöjen vastustajien käsiin.Kun Suviseurat alkavat vaikuttaa suvaitsevammalta kuin Pride, on menty metsään ja aika hemmetin pahasti.",0
54,"“Korona on säälimätön peto, joka tulee koteihimme ja jättää meidät ilman ulospääsyä. Kokonainen sukupolvi, joka on tehnyt tästä maasta niin hienon, on katoamassa. Tilanne on epätoivoinen.”Näin kirjoittaa minulle L’Eco di Bergamon varapäätoimittaja Bruno Bonassi.L’eco di Bergamo on paikallislehti Bergamossa, joka on koronaepideman pahiten runtelema alue Italiassa.Bonassi on seurannut koronaepidemiaa alusta asti.Helmikuun 24. päivä hän kirjoitti L’Eco di Bergamoon otsikon: “Koronavirus on nyt täällä.” Tuolloin Bergamossa oli neljä todettua koronatapausta sairaalassa.Tasan kuukautta myöhemmin Bergamo on tragedian keskus koko Euroopassa.“Kukaan meistä ei tajunnut, mitä tulevaisuus toisi tullessaan. Nykyään lehteni julkaisee joka päivä 12 sivua kuolinilmoituksia. Ennen koronaa niitä oli enintään kaksi”, Bonassi kirjoittaa.Hän kertoo, että sairaalat eivät pysty enää ottamaan vastaan kaikkia sairaita. Sen takia tartunnan saaneita joutuu jäämään kotiin: jotkut selviävät, osa kuolee.Papa Giovanni XXIII -sairaalan edessä jonottaa kymmeniä ambulansseja odottamassa sisäänpääsyä. Monet lääkärit ovat sairastuneet koronaan.Asukkaat eivät pääse lähtemään kodeistaan luvatta muualle kuin apteekkiin ja ruokakauppaan. Koulut ovat olleet kiinni jo viikkoja. Ulkonaliikkumiskiellon rikkoja saa sakot.“Bergamossa ruumiita poltetaan puolen tunnin välein vuorokauden ympäri. Mutta se ei riitä. Armeija vie satoja arkkuja muihin italialaiskaupunkeihin poltettavaksi. On sokeeraavaa nähdä näitä armeijan rekkojen saattelemia “hautajaissaattueita”, joissa rakkaita vanhuksiamme kuljetetaan”, Bonassi kirjoittaa.“Sydäntäsärkevintä on hyvästien jättö. Kun ihminen sairastuu, et saa enää tavata häntä. Hän menee sairaalaan ja sieltä suoraan arkkuun ilman, että sukulaiset saisivat nähdä häntä viimeistä kertaa.”Hän painottaa monta kertaa, että maiden, jotka eivät ole vielä Italian luvuissa, täytyy välttää heidän virheitään. Ihmisten täytyy pysyä kotonaan, he eivät saa mennä sairaalaan ilman lupaa, kaikki täytyy pysäyttää, jotta tartunnoilta vältyttäisiin.“Korona on nopea ja väkivaltainen. Kuukausi sitten kukaan meistä ei edes tiennyt koronasta eikä meillä ollut aavistustakaan, mihin se voisi johtaa. Mutta kaikki maat tietävät nyt. Ja niiden on pakko tehdä samat rajut päätökset kuin meidän. Ne jotka eivät toimi samoin, joutuvat tekemisiin kuoleman kanssa.”Sain yhteyden myös Bergamossa sijaitsevan Papa Giovanni XXIII -sairaalan johtajaan Stefano Fagiuoliin. Hänellä oli aikaa puhua kanssani, koska hän sairasti koronaa kotonaan.Hän kertoo, että sairaalassa muutetaan muita osastoja koronaosastoiksi koko ajan. Kaikki lääkärit työskentelevät valtavan paineen alla, koronatartuntaa peläten, mutta heitä tarvitaan lisää. Sairaala onkin joutunut kutsumaan eläkkeelle jääneitä lääkäreitä takaisin töihin.Itse hän työskenteli 19–20-tuntisia päiviä ennen sairastumistaan, kotona ehti käydä lähinnä torkahtamassa ja suihkussa.“Maailmassa ei ole terveydenhuoltojärjestelmää, joka pystyisi selviytymään tällaisesta kuormasta. Meidän on pakko pysäyttää se”, Fagiuoli sanoo puhelimessa.“Tähän tarvitaan hyvin tiukat määräykset eristäytymisestä, koulujen sulkemista, ei-välttämättömien kauppojen sulkemista. Se on raskasta taloudelle, mutta ensimmäinen asia, mikä pitää tehdä, on pysyä hengissä.”Bergamon Gavazzeni-sairaalassa työskentelevä Daniele Macchini seuraa tilannetta omilla Facebook-sivuillaan. Hän antoi minulle luvan lainata hänen tekstiään, jonka on kääntänyt suomalaistoimittaja Katja Martelius.“Sota on leimahtanut ja taistelut jatkuvat keskeytyksettä päivin öin. Yksi toisensa jälkeen huono-onniset raukat tulevat päivystykseen. He ovat noudattaneet kaikkia saamiaan ohjeita: olleet viikon tai kymmenen päivää kotona käymättä ulkona, jotta eivät tartuttaisi muita. Mutta nyt he eivät enää kestä: he eivät hengitä tarpeeksi, he tarvitsevat happea.”“Anteeksi vain, mutta minua lääkärinä ei vakuuta, että vakavimmat tapaukset ovat usein vanhempia ihmisiä. He ovat laajin väestöryhmä Italiassa. Voin vakuuttaa, että kun näette nuoria ihmisiä, jotka päätyvät intuboituina teho-osastolle, ikänne tuoma turvallisuudentunne katoaa.“Emme ole enää kirurgeja, urologeja, ortopedejä – olemme yhtäkkiä kaikki pelkkiä lääkäreitä, osana samaa tiimiä, joka taistelee ylitsevuotavaa tsunamia vastaan” Alamy / AdobeSuomessa epidemia pahenee koko ajan. Sairaaloihin tulee yhä uusia potilaita. Pian näemme lisää kuolemantapauksia.Olen kirjoittanut koronaepidemiasta kolmisen viikkoa ja saan valtavasti viestejä eri puolilta Suomea. Viesti on aina sama: suojavälineistä on huutava pula. Kun henkilökunta ei pysty suojautumaan koronavirukselta, sairaaloista tulee viruslinkoja. Viimeksi eilen sain viestin, jossa vanhuspalveluiden työntekijöitä kehotettiin käyttämään huivia, kun he työskentelevät yli 70-vuotiaiden kanssa.Koronavirus leviää potilaisiin kulovalkean tavoin ja painaa henkilökunnan vuoteen pohjalle. Kun epidemia-aalto nousee, koko terveydenhuoltojärjestelmäämme uhkaa hyöky, jonka tuhovoima on isompi kuin tsunamin.Nyt pitäisi aloittaa kansallinen tuotanto terveydenhuollon tarpeisiin. Erityisesti henkilökunnan suojavälineet ovat lopussa Suomen sairaaloista. Huoltovarmuusvarastojen avaamisella on vain lyhytaikainen hyöty.Engineer And Apprentice Planning CNC Machinery Project Monkey Business ImagesSuomen teollisuus on pysähtymässä ja meille jää runsaasti työttömiä insinöörejä, tehtaita ja logistiikkaa. Nämä resurssit tulee mobilisoida Suomen pelastamiseksi.Nyt pitää aloittaa siitä, että teemme kansallisen inventaarion sairaaloiden puuttuvista tarpeista. Sairaalat eivät vielä ole edes osanneet tilata puuttuvia tarpeita, koska ne eivät tiedä, mistä ja kenen kautta niitä voi tilata.Listaa odotellessamme on syytä aloittaa infektioeristysvälineiden valmistaminen. Ilman niitä koko terveydenhuoltojärjestelmämme on toimintakyvytön, kun epidemia-aalto nousee.",0
55,"Lueskelen kirjaani takapihalla, kun yhtäkkiä pihamaan poikki kulkee hirviö. Lähemmin tarkasteltuna se on valtavankokoinen iguaani, kookas leguaanien heimoon kuuluva lisko.Iguaanit ovat sopuisia kasvissyöjiä, joita ihmiset pitävät lemmikkeinään ja joita näkyy täällä tämän tästä.Olen Costa Ricassa, Nicoyan niemimaalla Tyynenmeren rannalla. Erivärisiä hiekkarantoja, pieniä poukamia ja rehevää kasvustoa silmänkantamattomiin.Nicoya on tajuntaa räjäyttävän viehättävä paikka – kuten Costa Rica muutenkin, mutta se on tunnettu myös toisesta erityispiirteestään: täällä ihmiset elävät selvästi muuta väestöä pidempään.Costa Rican rantalomakohde kuuluu pitkäikäisistä ihmisistä tunnettuihin niin sanottuihin “sinisiin vyöhykkeisiin”, joita maailmassa on ainoastaan viisi. Tämä on niistä suurin.Läheisellä hiekkarannalla juttelen piknikillä olevan perheen kanssa. Tytär kertoo, että hänen isoisänsä on jo satavuotias ja edelleen loistavassa kunnossa.“Kolme vuotta sitten hän vielä ajeli pyörällä joka puolelle. Hän syö joka päivä valkosipulia veteen sekoitettuna, ehkä se on hänen pitkän ikänsä salaisuus”, tyttö arvelee.Perheen kanssa rannalla piknikillä on 91-vuotias mummo, joka lueskelee kirjaa ja hymyilee minulle harvahampaisella suullaan.Siniset vyöhykkeet sijaitsevat eri puolilla maailmaa, Nicoyan niemimaan lisäksi Sardiniassa, Japanin Okinawassa, Kreikan Ikariassa ja Yhdysvalloissa Loma Lindassa.Tutkijat selvittävät, minkä takia juuri näillä alueilla ihmiset elävät harvinaisen pitkään. Mitä yhteistä näiden ihmisten elämäntyylissä on – ja voisimmeko me muutkin oppia jotain heiltä?Kaikkia alueita yhdistää jonkinlainen eristyneisyys muusta väestöstä, joko historiallinen tai maantieteellinen.Nicoyan ilmasto on kuivan metsävyöhykkeen ja trooppisen sademetsäilmaston välillä. Kaikilla sinisen vyöhykkeiden alueilla ilmasto on lämmin ja aurinkoinen.Kolmas yhdistävä tekijä on se, että näillä alueilla syödään erittäin paljon kasvisperäistä ruokaa. Ruokavalio on kaikilla alueilla kevyt ja vähäkalorinen, vettä juodaan runsaasti.Costa Ricassa syödään paljon riisiä ja papuja. Niitä costaricalaiset syövät lähes jokaisella aterialla aamiaisesta iltapalaan. Niin myös Nicoyassa.Täällä syödään myös runsaasti kalaa ja muita mereneläviä sekä tuoreita hedelmiä ja vihanneksia.Juttu jatkuu kuvan jälkeen.Montezuman rantaa Costa Ricassa. Paikalliset ovat vapaamielistä väkeä. EPA/AOPMaaperä on kumpareista, joten lyhyelläkin kävelylenkillä sykkeen saa nopeasti ylös, nousuja ja laskuja on paljon. Maastossa on niin paljon korkeuseroja, että pelkästään kävelemällä ympäriinsä alueella tulee kuntoiltua huomaamattaan.Täällä asuvat ihmiset tekevät myös säännöllisesti fyysistä työtä vanhuuteen saakka – ihmiset kokevat elämänsä merkitykselliseksi, mikä on tärkeää pitkäikäisyyden kannalta. Heidän elämänmottonsa on “pura vida”. Se tarkoittaa sananmukaisesti puhdasta elämää, mutta myös esimerkiksi rentoa elämänasennetta, elämästä nauttimista. Paikalliset lepäävät sunnuntaisin ja viettävät päivittäin siestaa.Stressi lisää elimistön hiljaista tulehdusta ja se onkin yksi suurimmista länsimaisten ihmisten ennenaikaisista tappajista.Seksiin suhtaudutaan täällä rennosti ja ihmiset ovat seksuaalisesti hyvin vapautuneita. Avioliiton ulkopuolisia lapsia syntyy runsaasti.Nicoyan niemimaan asukkaiden vapaa suhtautuminen seksuaalisuuteen tekee heistä rennompia ja auttaa vähentämään stressiä, kirjoittaa bestseller-kirjailija Dan Buettner kirjassaan Blue Zones.Ihmiset asuvat lähekkäin ja tuntevat pienissä kylissä toisensa hyvin. Ystäviä tavataan usein, perheet viihtyvät yhdessä ja isovanhemmat asuvat usein lastensa kanssa tai ihan naapurissa.Sinisillä vyöhykkeillä vanhuksia ei tyypillisesti lähetetä laitoksiin eikä vanhainkoteihin vaan he ovat osa yhteisöä.Sinisten vyöhykkeiden asukkaat elävät luonnomukaisesti: he syövät puhdasta, luonnollista ruokaa ja elävät maaseuduilla, usein pienissä kylissä luonnon ympäröiminä.Luontoyhteydellä on tutkitusti valtavasti vaikutuksia ihmisten henkiseen ja fyysiseen hyvinvointiin. Luonnossa viihtyvillä on esimerkiksi pidemmät telomeerit, mikä taas lisää pitkäikäisyyttä.Me kaikki vanhenemme vääjäämättä, joka hetki ja joka ikinen sekunti. Mutta vanhenemisessa kyse ei ole pelkästään geeneistä vaan pääasiassa juuri elintavoista. Tutkimusten mukaan itse asiassa vain 25 prosenttia pitkäikäisyydestä johtuu geeneistä.Oikeilla elintavoilla voi huomattavasti hidastaa ikääntymistä ja saada useita terveitä lisävuosia elämäänsä. Blue Zones -kirjan kirjoittaneen Dan Buettnerin mukaan sinisten vyöhykkeiden opeilla voimme saada elämäämme jopa kymmenen tervettä lisävuotta.Miksi et siis tänä vuonna ottaisi oppia sinisten vyöhykkeiden asukkailta?",0
56,"Ohjaaja Aku Louhimiehestä tuli kansakunnan kollektiivinen kusitolppa, kun kävi ilmi, että joukko naisia syytti häntä epäasiallisista ohjausmetodeista.Viime viikolla Louhimiestä moukaroivien tuomareiden joukkoon liittyi näyttelijä Ville Virtanen, joka kertoi Hesarin laajassa haastattelussa, että ei suostu tekemään työtä Louhimiehen kanssa.Yhden päivän ajan Louhimiehen kanssa 20 vuotta sitten työskennellyt Virtanen arvosteli Louhimiehen ohjausmetodeja nähtävästi puhtaasti kuulopuheiden perusteella ja kehysti koko keskustelun #metoo-kampanjaan. Vaikka Louhimiehen tapauksella ei ole mitään tekemistä #metoon kanssa.“Tarkoitukseni on tällä avata ja jatkaa kesken jäänyttä dialogia #metoosta, joka henkilöityy hyvin pitkälti Louhimiehen ympärille”, hän sanoi IS:n haastattelussa.Väärin. Metoo ei henkilöidy Louhimieheen, koska Aku Louhimiestä ei syytetä seksuaalisesta ahdistelusta, häntä arvostellaan liian rajusta ohjauksesta. Tämä on äärimmäisen tärkeä ero jo Louhimiehen oikeusturvankin kannalta.On käsittämättömän törkeää kehystää ihminen seksuaaliseksi häiriköksi, kun Louhimies-kohussa kyse on rajuun ohjaukseen liittyvistä syytöksistä.Saatko vihapuhetta netissä – entä sitten? Lopeta jo se ruikuttaminenAku Louhimies vuonna 2015.  Jenni GästgivarMutta Suomi tarvitsi aikoinaan oman #metoo-tapauksensa – sitä vaadittiin kovaan ääneen, toimituksissa kiersi nimilistoja väitetyistä pahantekijöistä, paine oli kova tuoda nimiä julkisuuteen, ja Louhimiehen pää saatiin näppärästi lopulta pölkylle.Kirkuva joukko verenhimoisia aktivisteja sai oman katharsiksensa, #metoo-uhrinsa, jota ilman koko kampanja olisi jäänyt vähän kuin ilmaan, keskeneräiseksi.Louhimies uhrattiin hyvän asian alttarille, lainkaan miettimättä henkistä kärsimystä ja seurauksia yksilön kannalta – lainkaan miettimättä sitä, oliko väitetty toiminta minkäänlaisessa suhteessa koettuun rangaistukseen.Tuntematonta sotilasta kuvattiin Santahaminassa Aku Louhimiehen ohjaamana vuonna 2016.. Kuvan arkistotietojen mukaan Louhimies tarkastaa tässä ennen kohtauksen kuvaamista, että kaikki näyttelijät ja avustajat tietävät miten kohtaus etenee. Antti MannermaaKolumni: Sanna Ukkola: Valkoiset heteromiehet teilattiin maanrakoon – Trump oli heidän oljenkortensaLouhimies teki tutkintapyynnön Ylestä ja pyysi poliisia selvittämään, onko Ylen toimittaja syyllistynyt törkeään kunnianloukkaukseen ja päätoimittaja päätoimittajarikkomukseen. Poliisitutkinta valmistui torstaina 3.12. ja sen mukaan asiassa ei ole tapahtunut rikosta. Mikä olisi hyvä rangaistus Louhimiehelle? Kuinka kauan hän joutuu killumaan häpeäpuussa teoistaan? Riittääkö julkinen nöyryytys koko kansan edessä, ihmishirviöksi leimaaminen ja polttomerkki otsaan, jotta kaikki näkevät, että kyseessä on saastunut olento, jonka produktiot pitää estää, hänen työmahdollisuutensa torpata ja tulevaisuutensa tuhota?Onko meillä lainkaan inhimillisyyttä näissä kollektiivisissa moraaliorgioissa?Jos Louhimies olisi katkaissut jonkun ventovieraan käden 20 vuotta sitten, olisimmeko menneet tähän? Nyt näyttää siltä, että meille riittää vasta, kun Louhimies on täydellisesti tuhottu, kun hänestä on tehty marttyyri, kun kentällä on veriroiskeita.Kolumni: Tykinruokaa pedofiileilleJokainen julkisuuteen takaisin hinkuva hasbeen pääsee nostamaan omaa moraalista profiiliaan käyttämällä maahanpotkittua astinlautanaan lehtien palstoille. Siellä on kiva poseerata hyvänä ihmisenä. Mikään ei ole helpompaa kuin kuoroon liittyminen, jälleen yhden kiven heittäminen satojen jo heitettyjen kivien jatkeeksi. Sylkykuppiin on helppo sylkeä.Oletteko hyvyydestänne itsekään täysin vakuuttuneita? Tajuatteko yhtään, mitä te teette?Louhimiehen väitetystä toiminnasta on kirjoitettu hyllymetreittäin juttuja, häntä on ruoskittu, paheksuttu, pilkattu, hänen uransa on lähes tuhoutunut. Milloin mediasta ylipäänsä on tullut tällainen tuomioistuin?Ville Virtanen kertoi haastattelussa kieltäytyvänsä Louhimiehen ohjaamisesta, koska hän menee herkästi rikki. Hetkeäkään hän ei ilmeisesti miettinyt, miltä Louhimiehestä mahtaa tuntua, kun on vuosia jatkuvalla tuomiolla koko Suomen kansan edessä.Vuonna 2019 Aku Louhimies voitti Kultainen Venlan.  Antti NikkanenRuotsissa #metoo kulminoitui siihen, kun Tukholman kaupunginteatterin johtaja Benny Fredriksson tappoi itsensä.Aftonbladet oli aiemmin julkaissut jutun, jossa Fredrikssonia vaadittiin tilille muun muassa seksuaalisen häirinnän sallimisesta teatterissa ja näyttelijän painostamisesta aborttiin. Kukaan ei puolustanut häntä julkisuudessa, koska kaikki pelkäsivät pilaavansa maineensa, hänen vaimonsa kuvaili.Myöhemmin kävi ilmi, että syytökset aborttiin painostamisesta eivät pitäneet paikkaansa eikä selvityksessä löytynyt viitteitä seksuaalisesta häirinnästä.Britannian työväenpuolue erotti politiikkonsa Carl Sargeantin välittömästi, kun väitteet ei-halutusta huomiosta ja koskettelusta tulivat julkisuuteen. Kahden lapsen isä tappoi itsensä neljä päivää myöhemmin ennen kuin edes tarkalleen selvisi, mistä häntä syytettiin.Jari Sarasvuon Aamulenkki-ohjelman Anteeksiannosta-jaksosta käy ilmi, että Louhimies harkitsi pahimpina aikoinaan julkista itsemurhaa.On tärkeää, että naisten seksuaaliseen ahdisteluun ja vallankäyttöön esimerkiksi työpaikoilla puututaan. Metoossa hyvää on se, että se tuo esiin vaiettuja epäkohtia, mutta kampanjassa on monia erittäin ongelmallisia puolia, jotka saavat ihon kananlihalle.Kolumni: Menin Farmi Suomeen – enkä enää ihmettele Vain elämää -ohjelman itkeviä julkkiksiaEn pidä siitä, että kampanja tulee ensin ja vasta sitten pitää ikään kuin etsiä syylliset. Journalismin pitäisi lähteä muista motiiveista kuin siitä, että nimiä ja syyllisiä vaaditaan esiin, koska muuten kampanja ei muka onnistu täydellisesti. Journalistit eivät myöskään ole tuomareita.Touhu on vähän sama kuin jos rikoslakiin tehtäisiin uusi pykälä – sitten lähdettäisiin innolla metsästämään niitä, jotka tähän pykälään sopivat. Häntä heiluttaa koiraa.Mutta ei oikeus tällä tavalla toteudu, eikä harkinta asu lynkkausjoukoissa. On erittäin hyviä syitä sille, miksi oikeudenkäyttö on aikoinaan irrotettu tunteenpalossa vellovien hurmahenkien käsistä.En pidä siitäkään, että aina kun käsitellään #metoota, ei kyetä muuhun kuin haukkumaan yhtä nimettyä ohjaajaa, joka ei edes liity #metoohon.On hyvin hämmentävää, kuinka vähän Suomessa on keskusteltu ongelmista, jotka liittyvät julkisiin ilmiantoihin ja median rooliin syyttäjänä ja tuomitsijana. Mutta syy tähän löytyy helposti: #metoota ei uskalleta kritisoida, koska liian moni pelkää leimautuvansa naisten epäasiallisen kohtelun puolustelijaksi.Ja kun siitä ei ole kyse lainkaan, onhan itsestään selvää, että seksuaalinen häirintä pitää tuomita. Kyse on oikeusvaltioon kuuluvasta syyttömyysolettamasta ja syytettyjen ihmisten oikeusturvasta. Ja myös siitä, mikä on kohtuullinen rangaistus yksilölle, mikä on median rooli, kuinka vanhoista synneistä ihminen joutuu tilille ja kuinka monta kertaa hänet voidaan vetää saman mankelin lävitse. Kohtuullisuudesta. Juttua on muokattu kello 15.41, kun tuli tieto, että poliisi on lopettanut esitutkinnan siinä, oliko Yle loukannut Aku Louhimiehen kunniaa.",0
57,"Miljardiluokan dynastian ympärilleen rakentanut Kardashianin perhe tahkoaa rahaa tekaistulla todellisuudella ja keinotekoisilla kauneusihanteilla, joilla ei ole mitään tekemistä arkimaailman kanssa.Samalla Kardashianit ovat nuorille naisille aivan järkyttäviä roolimalleja.Kaikki alkoi, kun 36-vuotiaan Khloé Kardashianin apulainen postasi someen käsittelemättömän kuvan pomostaan. Kuvassa luonnonkaunis nainen katsoo hymyillen kameraan tukka ponnarilla leopardikuvioisissa bikineissä.Kuvaa ei ole käsitelty, ihoa ei ole korjailtu eikä Khloen kasvoilla näy tuttua paksua meikkikerrosta. Khloe näyttää kuvassa kerrankin aidolta, omalta itseltään, luonnolliselta ja onnelliselta, ja tämähän ei Kardashianille käynyt.Vaikka hän on tahkonnut omaisuutensa puhtaasti ulkonäöllään, hän ei kestänyt sitä, että hänen seuraajansa saisivat tietää, miltä hän oikeasti näyttää.Vahingossa julkisuuteen lipsahtanut kuva poistettiin hyvin nopeasti, mutta osa Khloen miljoonista someseuraajista ehti saada sen jo talteen.Kardashianin tiimi kävikin epätoivoiseen taistoon ja uhkaili oikeustoimilla ihmisiä, jotka levittivät kopioita alkuperäisestä otoksesta.Khloe on tottunut kekkuloimaan puolialasti ympäri Instagramia, sillä hän markkinoi omaa uimapukumallistoaan. Yleensä kuvat ovat niin läpeensä käsiteltyjä, että ne näyttävät virtuaalitodellisuudesta repäistyiltä.Ikävä kyllä miljoonat nuoret naiset seuraavat ja fanittavat Kardashianeja ja kuvittelevat, että tältä he oikeastikin näyttävät – ja tältä naisen kuuluisi näyttää.Kardashian olisi voinut antaa muokkaamattoman ja luonnollisen kuvan levitä ja sanoa, että kyllä, tältä minä oikeasti näytän ja olen onnellinen omana itsenäni. Kuvien muokkauksilla saa aikaan ihmeitä, mutta muokkausten ja filttereiden takana on luonnollinen aito ihminen, normaali nainen, joka näyttää naapurintytöltä.Mutta hän ei tehnyt näin. Hän panikoi, poisti kuvan ja uhkaili sen jakajia.Luonnollisen kuvan poistamisen jälkeen Khloé Kardashian selitti kamppailleensa kehonkuvansa kanssa pitkään ja kokeneensa itsensä aina “rumaksi ja lihavaksi” Kardashianin sisaruksista.Hän kertoi, kuinka on joutunut noudattamaan mahdottomia sääntöjä, joita yleisö on hänelle asettanut ja kuinka ikävät kommentit satuttavat.Myös hän kamppailee ulkonäköpaineiden kanssa.Aiemmin Kardashian valitti siitä, että ihmiset puhuvat hänen painostaan ja ulkonäöstään.“Sieluni on romahtamaisillaan”, hän totesi Keeping Up with the Kardashians -ohjelmassa.Toki voisi kysyä, miksi Khloé postaa jatkuvalla syötöllä puolialastomia kuvia itsestään sosiaaliseen mediaan, jos hän ei halua, että hänen ulkonäöstään keskustellaan.Kardahianin koko ura perustuu ulkonäköön ja sen hyväksikäyttöön. Ilman muuta miljoonat someseuraajat myös puhuvat tällaisessa tilanteessa ulkonäöstä. Khloé on tehnyt ulkonäöstään tuotteen, ja tuotteita arvioidaan.Khloén reaktio oman kuvansa julkaisuun kertoo paljon paitsi hänestä myös kulttuurista, jossa elämme.Lukuisten tutkimusten mukaan Instagram on saanut naiset vertailemaan itseään muihin ja näkemään oman vartalonsa negatiivisessa valossa.Royal Society for Public Health -järjestön ja Young Health Movementin tekemässä tutkimuksessa todettiin, että Instagram on kaikkein haitallisin some-kanava nuorten mielenterveydelle.Tutkimuksen mukaan tämä johtuu juuri kanavan kuvapainotteisuudesta.“Instagram ja Snapchat ovat pahimpia mielenterveydelle ja hyvinvoinnille – molemmat julkaisualustat ovat hyvin kuvapainotteisia, ja näyttää siltä, että ne voivat aiheuttaa nuorissa ihmisissä riittämättömyyden ja ahdistuneisuuden tunteita, kertoi Royal Society for Public Healthin toimitusjohtaja Shirley Cramer.Khloé Kardashian olisikin voinut juhlistaa omaa, käsittelemätöntä vartaloaan ja iloita siitä, että hänkään ei ole täydellinen. Ei kukaan ole.Khloé Kardashian on normaalisti enemmän pynttäytynyt some-kuviinsa. All Over PressHän olisi tehnyt valtavan palveluksen lukuisille itsetuntonsa ja omakuvansa kanssa kamppaileville nuorille tytöille, jotka eivät hyväksy omaa ulkonäköään ja jotka kuvittelevat, että heidän kuuluisi näyttää Kardashianin dynastian keinotekoisilta somekuvilta.Nuo naiset ja nuoret tytöt näännyttävät itsensä näyttääkseen idoliltaan – ja kävelevät plastiikkakirurgin pakeille Kardashianin kuva kännykässään.Mutta nuo kuvat ovat huijausta. Kardashianin sisarusparvi on tuutannut someen vuosikausia kyynisiä kuvamanipulaatioita, joilla ei ole mitään tekemistä todellisuuden kanssa. Ne ovat läpeensä keinotekoisia, muokattuja, käsiteltyjä ja filtteröityjä. Ja he ovat tahkonneet niillä miljardiomaisuutensa.Samalla he ovat aiheuttaneet ahdistusta ja masennusta lukuisille seuraajilleen, jotka pitävät kuvia todellisuutena – ja olleet osallisina luomassa ulkonäkökeskeistä kulttuuria, josta olisi pitänyt päästä jo ajat sitten eroon.",0
58,"Tällä viikolla nähtiin hämmentävä näytelmä, kun Suomen ylin johto otti yhteen julkisesti – meidän kaikkien silmien edessä.Presidentti Sauli Niinistö kertoi politiikan toimittajien mediatapaamisessa, että pääministeri Sanna Marin ei ollut keskustellut hänen kanssaan ennen twiittiään Venäjän oppositiojohtajan vapauttamisesta.“Meillä ei ollut minkäänlaista etukäteiskeskustelua”, presidentti sanoi.Hän totesi niin ikään, että hän pitää kiinni perustuslaista – siinä todetaan, että presidentti johtaa ulkopolitiikkaa “yhteistoiminnassa valtioneuvoston kanssa”.Presidentin kommentit olivat kurinpalautus ja suora sivallus Sanna Marinille, joka vaati – ennen presidenttiä – Twitterissä oppositiojohtaja Navalnyin välitöntä vapauttamista.Twiitillään Marin käytännössä nolasi presidentin ja pani hänet hyvin vaikeaan tilanteeseen, selkä seinää vasten. Niinistöllä ei ollut tilanteessa muuta vaihtoehtoa kuin tulla itse ulos hetkeä myöhemmin.Marin kertoi myöhemmin, että kannanotosta oli käyty keskustelua hänen esikuntansa ja ulkoministeriön esikunnan sekä presidentin kanslian välillä. Presidentin kanslia vahvisti niin ikään, että kanslian edustaja oli mukana yhteisen lausunnon valmistelussa sunnuntaina, siis päivä ennen Marinin twiittiä.Suomen yhteistä kantaa siis muokattiin sunnuntaina kanslioiden välillä, mutta unohdettiin ottaa yhteys suoraan presidenttiin ja jätettiin sopimatta, missä järjestyksessä tullaan ulos.Kyseessä näyttäisi olevan klassinen tietokatkos.Mutta miksi ihmeessä pääministeri ei soittanut presidentille itse?“Marin on kunnianhimoinen ihminen, jolle on voinut nousta kova kannatus vähän hattuun. Presidentti taas on hyvin tarkka tontistaan. Mutta on vieras ajatus, että esikuntien välillä käydään tällaista keskustelua ja avustajat pannaan sopimaan näistä asioista. Päätösten pitää olla päämiesten yhteisiä, sen pitäisi olla täysin selvä”, eräs pitkän linjan taustavaikuttaja kuvaa.Tällaiset asiat on tapana sopia ulko- ja turvallisuuspoliittisessa ministerivaliokunnassa tai puhua suoraan pääministerin ja presidentin välillä.Selitys saattaa liittyä siihen, että pääministerin ja presidentin välejä luonnehditaan jäisiksi.“Ei heillä ole minkäänlaisia välejä. Sauli pitää Sannaa täytenä untuvikkona, joka ei ymmärrä EU-politiikasta eikä ulko- ja turvallisuuspolitiikasta. Lisäksi heidän aatemaailmansa ovat täysin päinvastaisia”, eräs kaksikon välejä pitkään läheltä seurannut kertoo.“Sauli taas ärsyttää Sannaa. Tämä näkyi esimerkiksi siinä, kun Sanna torjui presidentin ehdotuksen koronanyrkistä. Hyvä ehdotus tuli väärältä ihmiseltä.”Marinin kerrotaan välttelevän presidenttiä ja ongelmien arvioidaan johtuvan osin sukupolvieroista.Niinistö on vanhempi mies ja Marin nuorempi nainen, molemmat edustavat täysin erilaisia maailmankatsomuksia.“Ajattelu on sellaista, että setä voisi olla vaan siellä Mäntyniemessä ja keskittyä ulko- ja turvallisuuspolitiikkaan. Ja tavallaanhan se on ihan oikeinkin, Sannan kuuluukin puolustaa hallituksen reviiriä.”Marin kokee myös, että presidentti tulee liian usein hallituksen tontille esimerkiksi korona-asioissa ja talouspolitiikassa.“Vuorovaikutus on pinnallista ja muodollista. Molemmat ovat sisäsiistejä ulospäin, mutta todellisuudessa he eivät ole luontevia keskenään. Karaktäärit ovat kaukana toisistaan”, eräs pitkän linjan poliitikko kuvaa.Marin on kunnianhimoinen poliitikko, joka tähtää pitkälle. Twiitillään hän pyrki myös arvioiden mukaan ottamaan ulkopoliittista johtajuutta itselleen presidentin kustannuksella.“Asia on muodollisesti pieni, mutta strategisesti erittäin suuri. Koetetaan laventaa omaa toimivaltaa presidentin piikkiin. Tällainen heikentää presidentin asemaa neuvotella Venäjän valtionjohdon kanssa.”Miksi Marin sitten päätyi twiittaamaan ennen keskustelua presidentin kanssa ja ohittamaan perinteisen, perustuslain määrittelemän marssijärjestyksen?Eräs pääministerin hyvin tunteva arvioi kyseessä olevan populistisen suosion kalastelun, vaikka pitääkin twiitin sisältöä täysin oikeansuuntaisena.“Kun Marin avaa Twitterin ja näkee, että puoli Suomea vaatii Navalnyin vapauttamista, populismiin taipuva poliitikko lähtee juoksemaan helppojen pisteiden perässä. Samalla kyseessä oli näpäytys presidentille, jonka Marin kokee tunkevan koko ajan tontilleen.”“Marin pääsi myös näyttämään, että hän uskaltaa. Hänen tapansa on laukata positiivisen julkisuuden perässä. Navalnyi-twiitti oli esimerkki tästä. Se tosin kostautui, kun presidentti veti (kuvainnollisesti) avokämmenellä kasvoihin.”Pääministerin tyyli on se, että hän ottaa jälkijättöisesti kantaa, jos yleinen mielipide käy vahvaksi.“Kun on tarpeeksi kova julkinen mielipide ja paine, sitten hän ottaa kantaa. Vähän niin kuin hän on tehnyt koronan kanssa koko matkan.”Marin ei myöskään voi sietää kokoomusta. Häntä kuvaillaan erittäin huonoksi kestämään kritiikkiä ja herkäksi provosoitumaan, jos häntä kyseenalaistetaan.Myöskään tasavallan presidentti ei ole helpon miehen maineessa.Käytännössä meillä on vallan kahvassa kaksi vahvaa ja äkkiväärää persoonaa, joilla ei ole arvostusta toisiaan kohtaan.Näiden kahden täytyy pystyä toimimaan yhdessä Suomen edun vuoksi.",0
59,"Muutamia esimerkkejä viime ajoilta:Elon Musk osti Twitterin ja toimittajat menivät massapsykoosiin. He pöyristyivät kilpaa kolumneissaan Muskista, joka on, herranjumala sentään, luvannut lisätä Twitterin sananvapautta. Tietysti luulisi, että toimittajat olisivat laajan sananvapauden puolella, mutta näin ei ole ollut Suomessa enää pitkiin aikoihin: media on keskittynyt lähinnä etsimään vihapuhetta ja vaatimaan pää punaisena maalittamisen vastaiseen taisteluun lisää resursseja.Olen kuullut “sananvapauteen kuuluu myös vastuu” -sloganin useammin kuin suomalainen poliitikko on höylännyt eduskunnan taksikorttia baarireissuillaan.Päivi Räsäsen oikeudenkäynti herättää kansainvälistä huomiota ja vapauttavasta tuomiosta huolimatta syyttäjä jatkaa isoäidin piinaamista nyt hovioikeudessa, koska hän on siteerannut, niin, Raamattua.Sananvapauslainsäädäntöä ollaan kiristämässä entisestään, vaikka jo nyt kansanedustajat näyttäisivät ravaavan alvariinsa oikeudessa, ja syytteitä sinkoilee sinne tänne milloin mistäkin läpällä heitetystä kommentista. Nato teettää selvityksen päättäjiin kohdistuneesta vihapuheesta. Siis päättäjiin!Ylen kolumnistin mukaan kansalaiskeskustelu tulisi lopettaa tyystin.“Toivon mitä hartaimmin, että julkinen kansalaiskeskustelu lopetettaisiin. Vaikka kuvittelisit, että sinulla on järkevää sanottavaa, sinulla ei ole. Jos sinulla nimittäin olisi, sinua haastateltaisiin varsinaiseen artikkeliin. Jos tämä on elitismiä, olen mielelläni elitisti”, Ylen kolumnisti Antti Rönkä kirjoitti aiheesta.Siinäs kuulitte! Rahvas, pää kiinni ja seisokaa hiljaa nurkassa!Yle kruunasi Röngän pointin estämällä keskustelun aiheesta Yle Uutisten FB-sivuilla.Suomalaisen keskustelukulttuurin hämmentävän huono tola ja konsensushenkisyys näkyvät myös nykyisessä Nato-keskustelussa. Se on ollut käsittämättömän yksipuolista, eikä kunnollista keskustelua aiheesta ole käyty juuri lainkaan.Seitsemänkymmentäluvun fanaattisimpina taistolaisvuosina pahin julkinen etikettivirhe oli neuvostovastaisuus, nyt se on vaihtunut Nato-vastaisuudeksi.Kun kansan enemmistö ja media kannattavat kollektiivina Natoa, moni Naton vastustaja on vaiennut tyystin putinismisyytösten pelossa.Keskustan, kokoomuksen, kristillisdemokraattien ja perussuomalaisten nuorisojärjestöt esimerkiksi vaativat ulkoasiainvaliokunnan varapuheenjohtajan Erkki Tuomiojan eroa, kun hän vertasi suomalaista Nato-keskustelua sotapsykoosiin.Miksi ihmeessä Tuomioja ei saisi kritisoida suomalaista keskustelua ja mediaa? Elämme kummallisessa yhden totuuden maassa, jossa ensin ollaan suomettuneina rähmällään itään, ja nyt Natosta saisi olla vain yhtä mieltä. Tuomiojan kommenteissa kyse oli mediakritiikistä. Emme kai me mikään Venäjä ole, kai nyt mediaa pitää voida kritisoida?Elon Musk osti Twitterin ja aikoo lisätä sananvapautta palvelussa. Zumapress/MvphotosTietysti sanoja kirjoitetaan jo meilläkin uusiksi. Työpaikoilla ei ole enää esimiehiä vaan esihenkilöitä, palomiehistä on tullut pelastajia, ja esimerkiksi Aamulehti on jo kokonaan siirtynyt sukupuolineutraaleihin titteleihin tasa-arvon nimissä.Nykyään on kuulemma vihapuhetta sanoa, että sukupuolia on kaksi.Vasemmistolainen Kansan Sivistystyön Liitto julkaisi hiljattain vasemmistofoorumin tiedottajan Elina Vainikaisen oppaan, jossa kerrotaan, kuinka puhua oikeaoppisesti. Syrjimätön kieli – Opas inklusiiviseen kielenkäyttöön ja viestintään -opas käy läpi tarkkaan, kuinka puhua sukupuolitietoisesti, sateenkaaritietoisesti, antirasistisesti ja luokkatietoisesti.Kannattaa puhua kaikista sukupuolista molempien sijasta, ja lisäksi on syytä miettiä, milloin sukupuoli kannattaa ylipäätään mainita, Vainikainen opastaa.“Puheen voi aloittaa hyvät naiset ja herrat -mantran sijaan vaikkapa ‘hyvät kuulijat’, ‘läsnäolijat’, ‘ystävät’ tai vasemmistolaisissa ympäristöissä ‘toverit’.”Kielellistä syrjintää on niin sanottu yleispätevä maskuliinisuus, jossa käytetään sanontoja kuten ‘muina miehinä’, ‘vihamies’ tai ‘jokamiehen oikeudet’. Kadunmiehen sijasta pitäisikin puhua esimerkiksi rivikansalaisesta.Tytöttelyyn tulee oppaan mukaan puuttua, sillä tytöttelyn kohde on aina vallankäytön uhri. Miesten nimittely setämiehiksi taas näyttäisi olevan ihan helt okej, koska “setämies on perusteettoman valta-aseman karikatyyri ja setämieheksi nimittely klassinen punch-up – komiikan tekeminen pilkkaamalla ylöspäin”.En kyllä tiedä, miten sukupuolten tasa-arvoa toteuttaa se, että miehet asetetaan jo lähtökohtaisesti naisten yläpuolelle.Samaan aikaan Suomessa muutellaan kirjojen nimiä, roudataan patsaita pois julkisilta paikoilta, pyydellään anteeksi viihdeohjelmien sketsejä ja muutetaan liikennemerkkejä sukupuolineutraaleiksi. Turvallisen tilan ja kulttuurisen omimisen nimissä kuristetaan sananvapautta entisestään.Olemmekin hyvää vauhtia matkalla kohti George Orwellin maalaamaa dystopiaa, vain muutama vuosikymmen myöhässä:“Jokainen kirja on kirjoitettu uudestaan, jokainen taulu maalattu uudestaan, jokainen patsas, katu ja rakennus nimetty uudestaan, jokainen ajankohta muutettu toiseksi. Historia on pysähtynyt. Ei ole muuta kuin loputon nykyhetki, jossa puolue on aina oikeassa.”Hyvää sananvapauden viikkoa teille, toverit!",0
60,"On häkellyttävää, kuinka naiivin optimistisesti me suhtaudumme kaikkeen tietoon, jota annamme itsestämme nettiin. On täysin mahdollista, että kaikki netille luovuttamamme tieto vuotaa joku päivä julkiseksi.Me olemme liimautuneet älypuhelimiimme lähes läpi koko valveillaoloaikamme, me palvomme digitalisaatiota ja digiloikkaa ja syötämme luottotietomme mukisematta netin epämääräisille sivuille.Facebook tietää, missä tunnetilassa milloinkin olet.Netti tietää meistä enemmän kuin läheiset ystävät tai jopa puolisomme. Se on täydellinen päiväkirja sinusta, mutta sinä et itse pääse sitä enää lukemaan. Sen lukee joku toinen.Netti tietää salaiset fantasiamme, terveystietomme, pelkomme ja ongelmamme. Se tietää meidän kiinnostuksenkohteemme ja elokuvat, joita tykkäämme katsella. Se tietää meidän seksuaaliset mieltymyksemme ja poliittisen suuntautumisemme.Se tietää, milloin elämässämme on kriisejä, milloin olemme rakastuneita, mistä haaveilemme, milloin petämme kumppaniamme. Se osaa arvioida älykkyysosamäärämme ja tietää, miten meihin vaikutetaan.Kolumni: Tykinruokaa pedofiileilleGooglen hakujen perusteella ihmisestä piirtyy hyvin tarkka kuva. Stanfordin yliopiston datatieteilijän Michal Kosinskin mukaan pelkistä julkisesti saatavilla olevista Facebook-tykkäyksistä pystytään arvioimaan 90–95 prosentin tarkkuudella esimerkiksi älykkyysosamäärä, huumeidenkäyttö ja seksuaalinen suuntautuneisuus.Cambridgen yliopiston tutkimuksessa kävi ilmi, että esimerkiksi ukkosmyrskyistä, tieteestä ja kierteisistä ranskanperunoista tykkääminen viittasivat korkeaan älykkyyteen. Toisaalta esimerkiksi Harley Davidsonista tai tietyistä meikkimyymälöistä tykkääminen viittasi alhaiseen älyyn.Hello Kitty -sivujen tykkääjät puolestaan olivat keskimäärin neuroottisia, Britney Spearsin tykkääjät olivat muita useammin homoseksuaaleja.Datatieteilijä Seth Stephens-Davidowitz puolestaan kutsuu Googlea totuusseerumiksi. Vaikka valehtelemme ystävillemme ja puolisoillemme, Googlelle näytämme todelliset kasvomme.Kuvittele, että etevä hakkeri saisi selville kaikki sivut, joissa olet käynyt ja jokaisen tykkäyksen, jonka olet painaltanut. Hän tietäisi sinusta valtavan määrän asioita, paljon enemmän kuin Vastaamon tietomurto nyt uhreista paljasti.Tämän näytti raadollisen selvästi analytiikkayhtiö Cambridge Analytica Yhdysvalloissa viime presidentinvaalien alla. Yhtiö käytti noin 87 miljoonan Facebook-käyttäjän tietoja Donald Trumpin vaalikampanjassa ja Britannian Brexit-kampanjassa.Täsmälleen samalla tavalla toimivat monet mainostajat: ne urkkivat meistä tietoja, jotta osaavat manipuloida meitä ostamaan tuotteitaan.Myös valtiot käyttävät nettiä hyväkseen. Yhdysvaltain kansallinen turvallisuusvirasto NSA pyrki löytämään islamisteista kiusallisia pornonkäyttötietoja, jotta heidän uskottavuuttaan olisi voitu horjuttaa.Mikä on suojatuin kuviteltavissa oleva tietojärjestelmä? Todennäköisesti ydinvoimalan sisäverkko. Mutta nämäkään eivät ole motivoituneilta hakkereilta turvassa.Tietokonemato Stuxnet pääsi livahtamaan Iranin ydinlaitoksiin saastuneessa usb-tikussa ja rampautti ydinohjelmaa. Jos pystyt tunkeutumaan kaikkein pyhimpään, maan ydinvoimalan tietojärjestelmään, pystyt mihin tahansa.Suuryhtiöillä kuten Amazon, Google ja Facebook, on hallussaan meistä aivan käsittämätön määrä tietoa. Kuvittele, jos tuo big data joskus valuisi vääriin käsiin, mitä rikollinen voisi tehdä kaikella aineistolla, jonka se saa haltuunsa.Algoritmien tietoja voidaan käyttää hyväksi esimerkiksi rekrytoinneissa tai vaikkapa siinä, kenelle myönnetään lainaa. Yhdysvalloissa isoon dataan perustuvia algoritmeja käytetään esimerkiksi syytettyjen vankien vaarallisuutta arvioidessa, kirjoittaa Pekka Vahvanen kirjassaan Kone kaikkivaltias. Vankeusajan pituuteen voivat vaikuttaa asiat, jotka eivät liity rikokseen mitenkään.Viime aikoina Fb-kaverini ovat levittäneet eteenpäin hienoja videoita, joissa heidän kasvonsa on ympätty tunnettujen elokuvien trailereihin. Todennäköisesti edes miettimättä, millaisia mahdollisuuksia deepfake-videot tulevaisuudessa esimerkiksi rikollisille avaavat.Sanna Ukkola: Rintaliivitön Sanna Marin kietoi median pikkusormensa ympärilleAlgoritmit säätelevät, millaisena käyttäjä näkee maailman, ja sosiaalinen media on erittäin hyvä väline manipuloimaan isoja ihmisjoukkoja.“Ette ehkä ymmärrä sitä, mutta teitä ohjelmoidaan”, totesi Facebookin entinen johtaja Chamath Palihapitiya. Hän on itse lopettanut sosiaalisen median käytön ja kieltänyt sen lapsiltaan, kuten monet muutkin teknojättien pomot.Pettämissivusto Ashley Madisonin käyttäjätiedot hakkeroitiin vuonna 2015 samalla tavalla kuin Vastaamon tiedot nyt. Ne vuodettiin nettiin tietokannassa, joka sisälsi 33 miljoonan käyttäjän tiedot.Kaikki kääntyy päälaelleen: haluat yksityisyyttä ja asennat kotiisi nettipohjaiset valvontakamerat, joita on mainoksen mukaan “tosi kätevä” seurata omasta kännykästä. Ikävä kääntöpuoli on se, että taitava hakkeri voi päästä sisään systeemiin ja päädytkin itse salakatselun uhriksi. BB-talo, täällä ollaan – kuvauspalkkiota ei tipu.Tai kirjaudut sisälle pettämissivustoon, jonka tarkoitus on kätkeä syrjähyppysi. Hakkeri saa asiakaslistan käsiinsä ja julkaisee syrjähyppysi koko maailmalle.Sanna Ukkola: Maria Ohisalo, miksi et tuomitse Elokapinan laittomuuksia?Teknologiasta on tullut meille uskonto: mitä enemmän ja mitä syvemmällä olemme konemaailmassa ja kytkeytyneitä erilaisiin netin verkostoihin, sitä parempi.Mutta se on vaarallinen uskonto. Kuka tietää, vaikka teknologian eteneminen tuhoaa lopulta koko ihmiskunnan – koneet raivaavat meidät tieltään hyödyttöminä.Naurakaa vain. Ajatus ei ole täysin hatusta tempaistu: tätä ovat ennustaneet muun muassa fyysikko Steven Hawking, Teslan perustaja Elon Musk ja Oxfordin yliopiston tekoälyasiantuntija, professori Nick Bostrom.Lähde: Pekka Vahvanen, Kone kaikkivaltias",0
61,"Kuinka moni kertoo ilahtuneena siitä, että siedinpä tänään mulkvisti-öykkäreiden lätinää tuntikausia? Käsiä nousee nolla. Ei kannata sietää: blokkaa öykkärit.“Saat kymmenen uutta seuraajaa jokaisesta käyttäjästä, jonka blokkaat. Miksi? Koska keskusteluketjujesi laatu paranee merkittävästi; kommentteja jaksaa taas lukeakin. Suojele keskusteluitasi”, kirjoitti suuresti arvostamani filosofi, Mustan joutsenen kirjoittanut Nassim Taleb Twitterissä.Taleb oli jälleen aivan oikeassa!Olen alkanut blokata ihmisiä Twitterissä – ja rakastan sitä. Blokkaa sinäkin mulkvisti-öykkärit ylpeänä! Sillä blokkaamista ei ole mitään syytä hävetä, päinvastoin: se on lähes kansalaisvelvollisuus näinä kummallisina puskistahuutelun päivinä.Blokkaaminen on rakkautta – jos joku ihminen vihaa twiittejäni, eikö ole aivan oikein, että hän ei enää koskaan joudu kärsimään ja näkemään niitä? Blokkaamalla hänet pidän huolta hänen henkisestä hyvinvoinnistaan.Jos joku tuskastuu tekstistäni, toimii esto hänen murheeseensa paljon paremmin kuin purkki diapamia.Jostakin syystä blokkaamista paheksutaan. Kun Stan Saanila blokkasi ennaltaehkäisevästi runsaasti ihmisiä edes juttelematta heille, Nyt-liite kirjoitti paheksuvan jutun. Mitäs se Nytille kuuluu, kenen kanssa Stan haluaa Twitterissä kommunikoida? Stan saa blokata vaikka mummonsa, jos haluaa. Kenenkään kansalaisoikeuksia tai sananvapautta ei rajoita se, että Saanila estää hänet twitterissä. Huudelkaa iskulauseitanne muualla!Stan oli tietenkin blokannut myös Nyt-liitteen.Kun Mikael Jungner blokkasi kielitieteilijöitä, häntä paheksuttiin. Jungner onkin tehnyt blokkaamisesta taiteen ja näyttänyt vahvaa edelläkävijyyttä: hän saattaa blokata, mutta ottaa ihmisen takaisin, jos tämä pyytää. Jungner on välillä poistanut kaikki estot. Jokainen ansaitsee uuden alun – myös Twitter-trolli ja kielitieteilijä.Kuten Mikael Jungner taannoin sanoi: Kun blokkaat tuhat ihmistä viidestä miljardista, somekeskustelujen laatu paranee hetkessä.Eikä kaikkien tarvitse blokata tuhatta keskustelijaa, harvempi Suomi-Twitterin käyttäjä saa osakseen niin paljon lokaa kuin esimerkiksi koko Suomen tuntema, räväkkä ja sanavalmis Jungner.Me olemme keskustelleet keskustelukulttuurista ja sen surkeasta tolasta vuosikausia, eikä asiassa ole päästy eteenpäin. Päinvastoin, tuntuu siltä, että huutelu netissä menee koko ajan vain törkeämpään suuntaan.Poliitikot paheksuvat vihapuhetta ja pohtivat sananvapauden kiristyksiä, “maalituksen” vastaisia lakeja kyhätään jo hyvää vauhtia. Mutta emme me lainsäädännöllä näistä pääse.Twitter on täyttynyt toinen toistaan ilkeämmistä trollitileistä. Usein nämä nimettömät kolmen seuraajan tilit käyvät kettuilemassa tunnettujen ihmisten päivityksille, solvaavat, ymmärtävät tahallaan väärin ja levittävät esimerkiksi rasistista törkyä ympäriinsä.Mutta ei tässä vielä kaikki: iso osa twitterin ilkeilijöistä ja väärinymmärtäjistä toimii ihan omalla nimellään. Ja joukko hyväksyjiä kannustaa heidän huonoa käytöstään ja somekiusaamistaan peukutuksilla.Käytöstavat Twitterissä ovat menneet aivan käsittämättömän huonoiksi. Moni näyttää tehneen huonosta käytöksestä ja tölvimisestä oman tavaramerkkinsä, mikä on aivan ennenkuulumatonta.Kuvittele, että henkilö astuisi sinun pöytääsi ja alkaisi kertoa sinulle, kuinka vastenmielinen ja paska ihminen sinä olet. Kutsuisitko hänet istumaan alas ja kertomaan lisää asiasta vai pyytäisitkö häntä poistumaan seurueesta?Niinpä. Ihan samojen sääntöjen pitäisi päteä somessa. Some on mahdollisuus tavoittaa ihmisiä. Ei velvoite.Sosiaalisessa mediassa elää juuri se huono keskustelukulttuuri, jota media paheksuu ja jota poliitikot sanovat vastustavansa. Mutta ei se lopu eikä lievene, ellemme me kaikki sano, että tällainen ei käy laatuun.Jos blokkaamista ei nähtäisi heikkouden tai kuplautumisen merkkinä ja kaikki alkaisivat blokata vihaa levittäviä trollitilejä – ja myös nimellään esiintyviä tölvijöitä ja myrkynkylväjiä, niillä olisi vähemmän elintilaa ja lopulta keskustelun laatukin parantuisi. Kyse ei ole sananvapaudesta vaan käytöstavoista.Tietysti eri asia on se, että estää “vääristä” mielipiteistä. Se on kuplautumista ja turvallisen tilan rakentamista. Mielipiteitä pitää sietää ja on vain hyvä asia, että me olemme eri mieltä asioista. Älä siis koskaan blokkaa sen takia, että joku on eri mieltä kuin sinä. Hän voi oivaltaa asian, jota ei itse ole vielä tajunnut. Älä siis estä sisällön, estä tyylin takia.",0
62,"Presidentti Sauli Niinistö onnistui saamaan puhelunsa läpi presidentti Vladimir Putinille, joten siitä rohkaistuneena päätin itsekin pirauttaa verenhimoiselle diktaattorille. Suuntanumeron sain Johan Bäckmanilta, numeron alkuosan Tarja Haloselta ja loput Jari Kurrilta.SU: Täällä on toimittaja Sanna Ukkola Suomesta, hyvää päivää, herra diktaattori! Mikä meininki, onko paha paikka?VP: Ai Sanna! Vähän hoppua, olen juuri denatsifioimassa puutarhan hortensioita, mutta anna palaa, shoot me!SU: Mielelläni. Sitä olen tässä miettinyt, että oletteko, herra Putin, kenties aikeissa hyökätä Suomeen?VP: Sano Volodja vain! No en tietenkään. Kunnioitan Suomen suvereniteettia itsenäisenä valtiona Venäjän etupiirissä ja osana suurvalta-Venäjää. Sitä paitsi hyökkäys on niin ruma sana, puhuisin mieluummin Äiti Venäjän kevätylläristä.SU: Tuo nyt ei rauhoittanut alkuunkaan. Miksi käytätte tällaisia outoja kiertoilmauksia kuten rauhanturvaoperaatio?VP: Kieltämättä operaatio kuulostaa vähän sotaisalta. Sitä voisi kutsua Ukrainan rauhanturvakepposeksi.SU: Mitähän mahdoitte ajatella, kun teille soitti nimenomaan Sauli Niinistö, eikä esimerkiksi Macron tai Scholz?VP: No minäkin sitä ihmettelin, mutta Sale kertoi, että lännessä on talous niin sekaisin, että puhelinkuluissakin pitää säästää. Olivat kuulemma porukalla päättäneet, että soittakoon Sauli, kun Helsingistä se on halvempaa kuin Pariisista tai Berliinistä. Minä siinä Saulille ehdottelin vielä halvempaa ratkaisua, mutta ei hän oikein innostunut.SU: Minkälainen se olisi ollut?VP: Sellainen tietysti, että poistetaan tuo raja Venäjän ja Suomen väliltä, niin voidaan soitella paikallisverkkomaksulla.SU: Eikö tämä nyt ole kuitenkin vähän liikaa, Putte? Pommitatte pokkana ydinvoimalaa, murhaatte vastustajianne, uhkailette maailmaa ydinsodalla.VP: Joo, joo. Sauli ragetti ihan samasta asiasta.SU: No esimerkiksi ne ydinaseet. Eikö niillä uhkailu ole vähän epäeettistä?VP: En ymmärrä tätä lännen paheksumista. Kaikissa aseissahan on ytimiä, on atomiytimiä, kivääreissä on rautaytimiä, luodeissa nikkeliytimiä.SU: Älkää nyt saivarrelko. Puhun massatuhoaseista.VP: Ai niistä! Ei ydinaseista mitään huolta, perheenihän on Uralin bunkkereissa turvassa.SU: Mutta tehän olette seinähullu murhaaja! Eikö teitä häiritse se, että koko maailma pitää teitä diktaattorina, joka mumisee bunkkerissaan sekopäisyyksiä natseista oikeuttaakseen julmat sotarikokset? Teistä on tullut maailman vihatuin mies.VP: Minua arvosteltiin kotimaassakin aluksi, mutta nyt kaikki kritiikki on vaiennut. Kukaan ei ole kuullut noista arvostelijoista enää pitkiin aikoihin.SU: Miksi haluatte valloittaa Ukrainan?VP: Ei tässä olla mitään valloittamassa, paitsi se kriminaalien paikka oli pakko.SU: Tarkoitatteko Krimiä?VP: Whatever. Ukrainalaiset saavat kyllä äänestää, liittyvätkö Venäjään. Äänestysvaihtoehdot ovat kattavat: liittyminen aamu- vai iltapäivästä.SU: Tästä uudesta tiedotuslaista haluaisin kysyä. Jos hallituksen kritisoimisesta voi joutua vankilaan, eikö ole vaarana, että kansan todelliset mielipiteet jäävät kuulumatta, keskustelu yksipuolistuu ja Venäjän kansa mykistyy kokonaan?VP: Päinvastoin! Meillä kansalaiskeskustelu ja mielipiteet vain laajenevat entisestään. Venäjähän on maailmankuulu toisinajattelijoistaan. Yritäpä nimetä vaikka belgialaisia tai brittiläisiä toisinajattelijoita. Ei löydy yhtään. Venäjällä sen sijaan on navalnyit, skripalit, pussyriotit, hodorkovskit. Venäjähän on suorastaan toisinajattelun suurvalta.SU: No mutta minkä takia ihmisoikeudet ovat Venäjällä niin huonolla tolalla?VP: Päinvastoin, Sanna. Meillähän valtio on ottanut hoitaakseen esimerkiksi tämän Navalnyin ihmisoikeudet. Hän saa joka päivä ruokaa, vähän vettäkin. Teetä hän ei jostain syystä suostu juomaan.SU: Ja vielä viimeiseksi kysyisin, pidättekö mahdollisena, että Venäjällä olisi joskus naispresidentti, kuten meillä Suomessa ja monessa muussakin maassa on ollut?VP: Naurettava kysymys! Ei minulla ole mitään aikeita mennä sukupuolenkorjaukseen.SU: Tämä selvä, kiitos teille Volodja valaisevista vastauksista.VP: Kiitos itsellesi, Sanna! Soitellaan!",0
63,"“En ymmärrä tätä nykyajan maalittamista. Katri on saanut aivan turhan paljon lokaa niskaan. Nyt tapahtuneessa on ajojahdin makua.”Muun muassa tällaisia kirjoitti [keskustalainen kansanedustaja Hanna-Leena Mattila ** Facebook-seinälleen](https://www.suomenmaa.fi/uutiset/edustajakollega-ihmettelee-kulmunin-maalittamista-kannustamme-ihmisia-kouluttautumaan-ja-kehittamaan-itseaan-niin-sitten-se-onkin-vaarin/) puolustaessaan puolueensa puheenjohtajaa **Katri Kulmunia, joka kertoi vetäytyvänsä sivuun valtiovarainministerin tehtävistä viime perjantaina.Mattila selosti, että työntekijöillä kuten ministereillä on oikeus kouluttaa ja kehittää itseään, vaikka koulutus olikin törkeän ylihintaista.En mene nyt siihen, että kohussa ei ollut kyse itsensä kehittämisestä. Varmasti lähes kaikki huippupoliitikot ottavat esiintymiskoulutusta eikä siinä ole, tietenkään, mitään pahaa. Kohussa ja ministerierossa kyse oli maksajasta.Mutta että maalittamista?Tämä ei ollut ensimmäinen kerta kun poliitikko syyttää maalittamisesta, kun media kirjoittaa kriittisesti poliitikon toimista.“Tällä viikolla olen pettynyt politiikkaan ja ala-arvoiseen poliittiseen journalismiin. Ensin hallituskriisin eskaloituminen johtuen osin puolueiden välisistä kaunoista ja sitten ammattimaisesti toimineen ministerin kiusaaminen ja maalittaminen. #politiikka #haavistogate”Näin kirjoitti Vihreiden nuorten puheenjohtaja, kun media uutisoi Pekka Haaviston  ympärille nousseesta kohusta suomalaisten avustamisesta al-Holin pakolaisleirillä Syyriassa. Maalittamisesta puhui tuolloin myös perustuslakiasiantuntija, professori Martin Scheinin.Keskusrikospoliisi tutkii parhaillaan Haaviston toimia al-Holiin liittyvissä asioissa. Esitutkinnassa kyse on siitä, yrittikö Haavisto painostaa ulkoministeriön virkamiehiä ylittämään virkavastuunsa Syyriassa olevien suomalaisten kotiuttamisessa.Poliisi on aloittanut esiselvityksen myös Kulmunin toimista.Sanna Ukkolan kolumni: En halua Suomeeni terroristien vaimoja – pysykää kalifaatissaHallitus ajaa parhaillaan maalituksen kriminalisointia. Jos poliitikkojen ja perustuslakioppineiden mielestä maan korkeimpien vallankäyttäjien toimien tuominen julkisuuteen täyttää maalituksen tunnusmerkit, ollaan jo aika vaarallisilla vesillä.Toden totta, alkaa olla jo aika pelottavaa, jos journalisteja aletaan syyttää maalittamisesta, kun he tekevät työtään. Median tehtävä on paljastaa päättäjien tekemisiä ja raportoida väärinkäytöksistä. Se on vallan vahtikoiran työtä, koko demokratian ydin. Kritiikki päättäjiä kohtaan ei ole maalittamista.“Sanoisin, että jos ulkoministerin toiminnan arviointi sanomalehdistössä on maalittamista, pitää saman tien lopettaa keskusteleminen maalittamisen kriminalisoinnista”, arvioi Twitterissä Lapin yliopiston prosessioikeuden professori Mikko Vuorenpää.Sanna Ukkolan kolumni: Janita Lukkarinen tekee kuolemaa instassa ja saa törkyä saattohoitoon – mitä selfie-kulttuuri tekee meille?Sodankäynnissä maalittaminen tarkoittaa viholliskohteen määrittämistä tuhottavaksi. Sosiaalisessa mediassa se taas tarkoittaa henkilön mustamaalaamista ja ison joukon usuttamista yhden kimppuun. Maalittamisen kohteena ovat sisäministeriön mukaan poliisit, syyttäjät, tuomarit, tutkijat, toimittajat, etnisten vähemmistöjen edustajat ja heitä puolustavat henkilöt – sekä tavalliset ihmiset.Tällä hetkellä Suomessa keskustellaan maalittamisen kriminalisoinnista. Esimerkiksi Suomen poliisijärjestöjen liitto, Valtakunnansyyttäjänvirasto ja Lakimiesliitto ovat vaatineet maalittamisen kriminalisointia viranomaisten ja oikeusvaltion turvaksi.Sisäministeriössä valmistellaankin parhaillaan maalittamisen vastaisia toimia. (LINKKI 3) Ministeriö pohtii, miten maalittamista voisi tehokkaammin torjua ja parantaa uhrin oikeusturvaa.Sananvapaus on perustuslain turvaama perusoikeus. Jos sananvapautta rajoitetaan, on tärkeää varmistaa, ettei lapsi mene pesuveden mukana. Käsitteitä ei saa tarkoituksella sotkea. Erityisen huolestuttavaa on, jos poliitikot, lainsäätäjät hämärtävät tahallaan termejä. En halua elää maailmassa, jossa poliitikko voi haastaa toimittajan oikeuteen epäselvyyksien tuomisesta julki.Sanna Ukkolan kolumni: Sanna Marinin ja Katri Kulmunin välisestä kitkasta tihkuu tietoja – tästä on kyseMaalituslainsäädännön tarkoitus on lisätä oikeussuojaa tapauksissa, joissa somemölinä äityy kohtuuttomaksi. Mutta kenen tehtävä on vetää raja siihen, mikä on kohtuutonta ja mikä ei?Sananvapauslainsäädäntö tuottaa jo nykyisellään melko erikoisia lopputulemia. Harvalla toimittajalla riitti ymmärrystä tuomiota kohtaan, missä Ylen faktantarkistajana toiminut Johanna Vehkoo sai tuntuvat sakot kutsuttuaan kaupunginvaltuutettu Junes Lokkaa natsipelleksi.Mutta lakeja on mahdoton kirjoittaa niin, että niillä voi rangaista ainoastaan henkilöitä, joista me emme pidä. Kun lakeja tehdään, ne ovat sokeita – niitä sovelletaan kaikkiin. Vaikka toivoisimme vähemmän nettiölinää, täytyy ymmärtää, että rajoittavat lait voivat kohdistua myös esimerkiksi ammattitoimittajiin ja tuoda mukanaan riskin, että kriittisten juttujen kohde vetoaakin uuteen maalituslainsäädäntöön.Jos lakeja muutetaan, niiden pitäisi olla mahdollisimman selviä ja yksiselitteisiä, ei tulkinnanvaraisia. Älkää siis sekoittako käsitteitä, poliitikot, kyse on tärkeämmästä asiasta kuin puoluepolitikoinnista!",0
64,"Ensin kaverini Lili havahtui siihen, että hän istui mykkänä 9-vuotiaan tyttärensä vierellä. Tyttö katsoi Youtubea, Lili selasi somea. Äiti ja tytär istuivat vierekkäin, mutta syvällä omissa kuplissaan.“Tuli haikea fiilis. Elämä menee ohi, tyttö kasvaa ja mä oon Facebookissa. En tiedä yhtään, mitä se ajattelee, vaikka se on 30 sentin päässä minusta”, Lili selittää minulle.Lili teki radikaalin päätöksen: hän päätti lopettaa somen kokonaan. Hän lakkautti tilinsä Facebookissa ja Instagramissa ja poisti Whatsappin kännykästä.Se on päätös, josta olen äärimmäisen kateellinen.Ennen somea luin kirjoja koko ajan, siis käytännössä koko ajan. Saatoin kävellä kadulla kirja kädessä, vein kirjan joka puolelle, ruokapöytään, sänkyyn, jopa saunaan. Luen toki edelleen, mutta huomattavasti vähemmän. Sosiaalinen media vie jumalattomasti aikaa – ja heikentää tutkitusti keskittymiskykyä.Piilaakson “tietokonefilosofi” ja virtuaalitodellisuuden isänä pidetty teknologiaguru Jaron Lanier on sitä mieltä, että some tuhoaa ihmisten elämiä ja meidän kannattaisi luopua sen käytöstä kokonaan.“Some tarkkailee sinua jatkuvasti, algoritmit manipuloivat sinua ja lähettävät sinulle hienovaraisia syötteitä, joiden tarkoitus on muuttaa sinua jonkun näkymättömän mainostajan toivomalla tavalla”, hän toteaa haastattelussa, joka sai Lilin lopulta luopumaan somesta.Lanierin mukaan jättikokoiset somealustat ovat kidnapanneet mielemme ja yhteiskuntamme ohjailemalla käytöstämme.Hänen mukaansa some tekee meistä myös ilkeitä. Some on tunnealusta, joka toimii pitkälti negatiivisia tunteita herättämällä, eli se ruokkii meidän synkkää ja pimeää puoltamme.Twitterissä ilkeimmät kommentit saavat usein eniten kannustusta, väittelyt polarisoituvat ja ihmiset muurautuvat yhä syvemmälle poteroihinsa.Monet maailman tunnetuimmista someguruista ovat kieltäneet lapsiltaan sosiaalisen median käytön kokonaan. Siis samat hemmot, jotka ovat itse kehittäneet alustat, jotka koukuttavat ihmiset skrollaamaan, klikkaamaan ja tykkäämään, loputtomasti.Twitterin perustaja Evan Williams on kertonut ostaneensa pojilleen kirjoja mutta ei iPadia. Bill Gates ja Steve Jobs eivät antaneet lastensa käyttää älypuhelimia lainkaan ennen kuin he täyttivät 14 vuotta.Facebookin tykkäys-toiminnon kehittäjä Justin Rosenstein passitti lapsensa kouluun, jossa teknologiaa ei käytetä lainkaan – hän vertaa Snapchatia heroiiniin.Yksinkertaisen näköiset ja kiltinoloiset somesovellukset eivät paljasta käyttäjilleen tapoja, joilla ne iskevät ihmisen mieleen kiinni kuin koukut ahveneen. Mutta someyhtiöiden johtajat tietävät, ja sen takia he yrittävät varjella lastensa kehittyvää mieltä kaikin tavoin somen riuhtovalta tunnemanipulaatiolta.Palkkioiden satunnaisuus vielä lisää somen koukuttavuutta ja siitä saatuja dopamiinipiikkejä. Et voi koskaan tietää, mitä eteen tulee seuraavaksi: uutinen kaverin häistä, hassunhauska kissavideo vai tykkäys ihastukselta. Unohdumme skrollaamaan ja klikkaamaan tuntikausiksi – ja illalla ihmettelemme, minne kaikki aika katosi.Hedelmäpelissä on aivan sama mekanismi, mutta toisin kuin hedelmäpeli, some annostelee sinulle loputtomasti pieniä päävoittoja. Söpö possu halaamassa ankkaa tai urhea sorsaäiti pelastamassa katraansa pienintä ja tyhmintä: klink klonk, tunnevoitto mielitilille.Vaarassa ovat erityisesti lapset ja nuoret, joiden silmille aikuisten maailma lyö somessa kaikessa rujoudessaan.Tutkimusten mukaan liiallinen älypuhelinten ja somen seuraaminen vaikuttavat tuhoisasti lasten ja teinien aivoihin. Nuoren riski sairastua masennukseen kasvaa, jos he käyttävät somea säännöllisesti. Jos ruutuaika ylittää kolme tuntia päivässä, myös itsemurhan riski kasvaa.Entäpä kaverini Lili, joka luopui somesta? Hän on ollut poissa somesta vasta muutaman viikon, mutta huomaa jo valtavia muutoksia.Pari päivää oli raastavaa ja tylsää, eikä hän tiennyt, mitä kaikella vapautuneella ajalla tekisi. Mutta nopeasti helpotti.“Täytyy sanoa, että kun lähdin Facesta, tuntui siltä kuin olisin kirjaimellisesti leikannut jonkin kahleen irti itsestäni. Heti tuli kevyempi olo.”Nykyään Lili kuuntelee vanhasta kännykästään radiota ja puuhailee tyttärensä kanssa. Äiti ja tytär tekevät yhdessä italiankielisiä sanaristikoita. Tuntuu kuin päivään olisi tullut lisää monta tuntia.“Nyt tuntuu siltä kuin olisin ollut jossain unessa tai hypnoosissa, en menisi enää takaisin vaikka maksettaisiin.”",0
65,"Se oli kuin kolumnistin dystooppisesta painajaisesta. Olet iloisessa juhlafiiliksessä ystäviesi seurassa, musiikki soi, kaikilla on hauskaa, kun yhtäkkiä viereesi ilmestyy joukko tiukkailmeisiä muskelimiehiä. Joudut tilille tuoreimmasta kirjoituksestasi, ja lopulta voimankäyttöpartio kuljettaa sinut parkkipaikalle – äimistyneen festariyleisön edessä.Harvoin on tullut vastaan tilanteita, että voin samastua perussuomalaisten kansanedustaja Juha Mäenpäähän, mutta nyt sattui eteen sellainen. Mietin tätä kirjoittaessani, että lasketaanko Mäenpään ymmärtäminen jatkossa sekin syrjinnäksi ja Provinssista ulosheittoperusteeksi.Otan riskin.Provinssi-rockissa nähtiin häkellyttävä näytelmä viikonloppuna, kun joukko järjestysmiehiä ohjasi persukansanedustajan ulos poliittisten mielipiteiden takia.Ulosheiton syy? Kansanedustaja Juha Mäenpää oli kirjoittanut Ilkka-Pohjalainen-lehteen kolumnin, jossa hän arvosteli Opetushallitusta linjauksesta, jonka mukaan lapsille tulisi opettaa, että joillakin pojilla on pimppi.Kesken tapahtuman järjestysmiehet tulivat kysymään Mäenpäältä, oliko hän kutsuvieraana paikalla. Kun Mäenpää ilmoitti olevansa, järjestysmiehet kertoivat, että kutsu ei ole enää voimassa ja ohjasivat hänet ulos.Syy: väärät poliittiset mielipiteet.Suomessa laajin mahdollinen puheoikeus on kansanedustajilla eduskuntatoimessaan. Tämäkään ei ollut käypää valuuttaa Provinssirokin aatteellisen puhtauden leirillä.Provinssin ohjeiden kohdassa Tasa-arvo ja yhdenvertaisuus sanotaan näin:“Provinssi on 100% tasa-arvoinen festivaali ja toivotamme jokaisen festarikävijän tervetulleeksi Provinssiin omana itsenään. Emme hyväksy minkäänlaista syrjintää tai häirintää esimerkiksi sukupuolen, tiettyyn etniseen ryhmään kuulumisen, ihonvärin tai seksuaalisen suuntautumisen vuoksi.”Hyvä näin. Ilmeisesti ihmistä saa kuitenkin syrjiä mielipiteensä takia.Ja kuka ylipäänsä takaa, etteikö festarikutsuvieraiden joukossa ole enemmänkin ajatusrikollisia? Kuulustellaanko kaikki tulijat ovella?Entä rikosrekisteri, saako kutsuvieraalla olla sellaista? Mitä mieltä pitää olla politiikasta? Onko enää tervetullut festareiden kutsuvieraaksi, jos äänestää väärää puoluetta?Festivaalin järjestäjät kertoivat peruneensa Mäenpään kutsun sähköpostitse luettuaan hänen kirjoituksensa. Meili ei kuitenkaan kesälomailevaa kansanedustajaa tavoittanut, joten häntä nöyryytettiin julkisesti ohjaamalla hänet pois paikalta.Elämme vaarallisessa yhteiskunnassa, jos väärinajattelijoita tai poliittisia opponentteja aletaan syrjiä ja sulkea ulos. Tällainen ei ole mitään muuta kuin silkkaa totalitarismia.Provinssirockin toimitusjohtaja Marko Kivelä on ollut ehdolla vasemmistoliiton listoilla kuntavaaleissa vuosina 2012 ja 2017.Länsimaisessa demokratiassa pitäisi sietää myös erimielisiä. Väärät ja vastenmielisetkin mielipiteet kuuluvat sananvapauteen.Olisiko ok, jos kauppias kieltäytyisi myymästä tuotteitaan väärän poliittisen ryhmän edustajalle? Näin kävi esimerkiksi perussuomalaisten Sebastian Tynkkyselle taannoin, kun baarimikko kieltäytyi tarjoilemasta hänelle sillä perusteella, että ”hän on rasisti”.Sitä paitsi Provinssi tuli tahtomattaan tehneeksi perussuomalaisten kampanjaa, niin suuren julkisen pöyristyksen festivaalin toiminta sai aikaan. Jopa Helsingin Sanomat asettui kritisoimaan Provinssia.Persut todennäköisesti kiittävät Provinssia ylimääräisestä vetoavusta, sillä viime viikon kohu Vilhelm Junnilan ympärillä oli puolueelle kaikkien aikojen mahalasku.Perussuomalaiset mokasi Junnilan tapauksen täysin. Puolue yritti pitää kiinni ministeristään kynsin hampain ja pakotti muut hallituspuolueet äänestämään äärettömän kiusallisessa äänestyksessä Junnilan puolesta.RKP ei tähän suostunutkaan, mahdollisesti laskettuaan ensin, että hallitus pysyy pystyssä ilman puolueen ääniäkin. Näin RKP sai kerättyä pisteet kotiin mutta kuitenkin siten, että hallitusyhteistyö ei äänestykseen kaatunut.PS asetti hallituskumppaninsa kuitenkin hyvin ahtaaseen rakoon, sillä puheenjohtaja Riikka Purra oli uhannut kaataa koko hallituksen, jos Junnila ei saisi luottamusta.Näin PS pakotti hallituskumppanit äänestämään näennäisesti Junnilan luottamuksesta, vaikka kyse oli todellisuudessa hallituksen jatkosta.Ei sota yhtä miestä kaipaa, eikä hallitus yhtä Junnilaa.Eikä väliä ollut enää edes sillä, ihaileeko Junnila oikeasti natsiaatetta vai onko kyseessä käsittämättömän huono huumori: hänen jatkonsa oli molemmissa tilanteissa täysin mahdoton, Ukkola kirjoittaa. Elle LaitilaMiksi puolue piti kiinni yhdestä ministeristään näin sinnikkäästi tilanteessa, jossa julkisuuteen pulpahteli koko ajan yhä uutta natsiflirttiä tuoreen elinkeinoministerin menneisyydestä?Todennäköisesti siksi, että perussuomalaiset potevat edelleen syvää traumaa vanhojen tekstien kaivelusta. Persut pelkäsivät, että jos he antavat periksi tapaus Junnilassa, vihervasemmisto kaivaa esille lisää kiusallisia sitaatteja puolueen muilta silmäätekeviltä.“Ei ole mikään yllätys, että näitä käynnistetään ja tullaan käynnistämään enemmänkin. Ei epäilystäkään, etteikö seuraava kohde olisi Jussi Halla-aho ja sen jälkeen Riikka Purra, sitten sisäministeri Mari Rantanen ja niin edelleen”, Purra itsekin kommentoi.Mutta Purra ja puolue eivät tajunneet, että perussuomalaisten asema on radikaalisti muuttunut. Puolue on nyt hallituksessa. Kyseessä ei enää ollut mikään vihervasemmiston ajojahti, vaan aito ja vakava ongelma: Junnilan historiasta löytyi niin valtaisa läjä natsiflirttailua Ku Klux Klan -lumiukkopostauksineen (johon Junnila kieltäytyi ottamasta kantaa) ja hakaristin ylistämisineen, että jatko ministerinä kävi kerta kaikkiaan mahdottomaksi.Eikä väliä ollut enää edes sillä, ihaileeko Junnila oikeasti natsiaatetta vai onko kyseessä käsittämättömän huono huumori: hänen jatkonsa oli molemmissa tilanteissa täysin mahdoton.Mikä suomalainen yritys olisi halunnut lähteä natsileiman saaneen elinkeinoministerin rinnalla edustamaan ulkomaille ilman valtavaa pelkoa maineriskistä? Kuinka Junnila olisi pystynyt neuvottelemaan ulkomaisten yritysten kanssa investoinneista Suomeen?Perussuomalaisten ei olisi pitänyt altistaa hallituskumppaneitaan äärimmäisen kiusalliselle luottamusäänestykselle vaan hahmottaa paremmin uusi tilanne, oman asemansa muutos ja panna Junnila saman tien vaihtoon.Kuningaspingviini-taktiikka ei enää hallituksessa toimi. Kyseessä ovat nyt paljon isommat asiat kuin yksittäisen persun tunteet tai edes yksittäinen puolue.Valtioneuvostossa pitäisi pelata samaan pussiin hallituskumppaneiden kanssa eikä ahtaa niitä täysin älyttömiin pakkorakoihin.",0
66,"Tiesitkö, että Maija Poppanen on rasistinen elokuva?Tämä johtuu siitä, että päähenkilön esittäjä, herttainen Julie Andrews saa nokea kasvoihinsa savupiipusta – eikä välittömästi pyyhi kasvojaan vaan päinvastoin levittää nokea ympäriinsä. Arvostettuun New York Timesiin vastikään kirjoittanut professori syyttääkin elokuvaa häpeämättömästä flirttailusta rasismin kanssa ja blackfacen normalisoinnista.Cats-musikaalin elokuvaversiota puolestaan syytetään valkopesusta eli siitä, että tummaihoinen näyttelijä on muutettu valkoiseksi elokuvaversiossa. Catsin pääosaa näyttelee tummaihoinen Francesca Hayward, joka esittää leffassa valkoturkkista kissaa. Cats saikin syytöksiä rasismista. Niin, ainoa toinen vaihtoehto olisi ollut rekrytoida pääosan esittäjäksi valkoinen näyttelijä, hänen karvanvärinsä takia.Ja taivaan tähden, hahmo on kissa!No niin, tietysti molemmat syytökset aiheuttivat myös valtavasti naureskelua, koska väitteet ovat absurdiudessaan käsittämättömiä. Maija Poppanen on yhtä paljon rasisti kuin minä olen kuu-ukko, mutta tässä ajassa todellisuus on jo ylittänyt parodiahorisontin.Ikävä puoli näissä ylilyönneissä on se, että ne vievät tilaa todellisen rasismin tunnistamiselta. Kun poika huutaa sutta joka kerta nähdessään koiranpennun, häntä ei enää välttämättä edes uskota, kun oikea susi lurkkii pihapiirissä.Nykykeskusteluun pätevät samat säännöt. Kun keskustelua seuraa, tuntuu, että fasisteja, kommunisteja tai muita sielunvihollisia on enemmän kuin Mikko Kärnän kikkelikuvia naisten kännyköissä.Otetaanpa esimerkki. Europarlamentaarikko Laura Huhtasaari linjaa Satakunnan Kansan haastattelussa, että kaikki keskustasta vasemmalle ovat kommunisteja, nykyään myös kokoomuslaiset.Kolumni jatkuu kuvan jälkeen.Ministeri Aino-Kaisa Pekosen (vas) erityisavustaja Juho Orjala puolestaan kirjoittaa Twitterissä: “On tärkeää huomata, että nykyinen PS on fasistinen puolue, jonka tavoitteena on poliittisten vastustajien eliminointi.”Järjettömiä kommentteja molemmat. Luultavasti tarkoitus on trollata ja ärsyttää – mutta mitä pitää ajatella, kun lausunnot tulevat politiikan huipulta?Kärjekästä kieltä ja raskaita leimoja tietysti käytetään oman poliittisen pääoman kasvattamiseen.Kun persujen Veikko Vallin toteaa, että sosialismi ei lähde Li Anderssonin kaltaisista ihmisistä kuin saunan takana, hän pääsee otsikoihin ja saa todennäköisesti myös komppausta omiltaan järkyttävästä lausunnostaan.Samaan aikaan poliitikot kertovat juhlapuheissaan olevansa huolissaan polarisoituneesta keskustelusta ja netin vihaisesta puheesta.Leimoja vastustajiin lätkitään siekailematta, loka lentää ja historiallinen konteksti unohtuu tyystin. Hitler-kortti lyödään pöytään heti ensimmäisessä nettikeskusteluviestissä, vaikka keskustelunaihe olisi maidon terveysvaikutukset. Perään lätkitään Stalin- ja Mao-kortteja. Jos ne eivät riitä, pinoon kasataan suvakkihuoraa, denialistia, uussuomettajaa, putinistikorttia.Kun höyryävä somekansa korttipelaa toisiaan pois keskusteluista, jotkut kortittavat itse itseään. Vasemmistoliiton kansanedustaja Anna Kontula kertoo olevansa ehta kommunisti, PS-nuorten nyt jo eronnut varapuheenjohtaja julistautuu fasistiksi.Milloin näistä järkyttävän verisistä, totalitaristisista aatteista tuli keppihevosia, joilla poliitikot poseeraavat?Kolumni jatkuu kuvan jälkeen.Li Andersson on Suomen opetusministeri. KIMMO BRANDT / AOPJokaisen kannattaisikin lukaista uudelleen lukion historiankirja ja selvittää itselleen, mitä käsitteillä tarkoitetaan. Ja miksi historiallisia leimoja ei välttämättä kannata lyödä ihan jokaiseen vastustajaan.Kun ihmisiä kutsutaan leimaavilla nimillä, ne menettävät tehonsa. Kun joka toinen keskustelija leimataan aiheetta fasistiksi tai kommunistiksi, sanoilla ei kohta ole enää merkitystä.Kommunismi on viime kädessä vaarallinen poliittinen filosofia, joka on johtanut miljoonien kuolemaan maailmanlaajuisesti. Mutta rauhallisen nykyvasemmiston moukarointi kommunismileimalla on kohtuutonta.Myöskin turhat fasismi- ja natsileimat kääntyvät itseään vastaan. Niiden käyttäjät eivät ehkä ymmärrä, että he tekevät samalla esimerkiksi uusnatseista valtavirtaa kutsumalla kaikkia vastustajiaan natseiksi. He normalisoivat ja inflatoivat termin, vaikka ihan oikeitakin uusnatseja on ja he ovat vaarallisia.Tämän päivän leimaamisessa ja väärinajattelijoiden jahdissa on jotain samaa kuin 50-luvun Yhdysvalloissa, joka piehtaroi Joe McCarthyn kotikutoisessa vainoharhaisuudessa. Tuolloin naapurit kyttäsivät toisiaan ja kantelivat eteenpäin, jos kuvittelivat jonkun syyllistyneen epäamerikkalaiseen toimintaan.Kaikkia epäiltiin, kaikkia tarkkailtiin. Mustalle listalle saattoi joutua ja ura tuhoutua jopa ajatusrikoksesta.Itä-Saksassa taas kytättiin länsimielisyyttä ja pieneenkin risahdukseen reagoitiin. Aatteellisen puhtauden valvojat kouluttivat valtavan määrän kansalaisia tarkkailemaan toisiaan.Kylmän sodan loputtua ja Neuvostoliiton romahdettua näytti hetken siltä, että hysteria olisi jo jäämässä taakse. Nyt se nostaa jälleen päätään.Aiemmin polarisaatio ilmeni valtioiden välillä – me olemme hyviä, ne pahoja. Nykyään netti kuljettaa ajatukset rajoista piittaamatta, koronaviruksen tavoin. Yksi ryhmä tartutetaan hokemaan natsia, toinen kommaria, kolmas jotain muuta. Toista mieltä olevat nähdään vihollisena.McCarthyn Jenkkilässä yhteiskunnan yläkerros vyörytti vastakkainasettelun ideologiaa niin pitkään, että siitä tuli kansalaisille totta. Itä-Saksassa valtioideologiaa toisteltiin niin pitkään, että moni alkoi uskoa siihen.Kun Laura Huhtasaari tai ministerin erityisavustaja leimaavat kaikki eri mieltä olevat kommunisteiksi tai fasisteiksi, he rakentavat viholliskuvia. Osa väestöstä uskoo, mitä he sanovat. Se voi kuulostaa hyvältä läpältä, mutta sillä on vaikutuksia, koska nämä ihmiset ovat auktoriteetteja, heitä kuunnellaan.Kun tätä epäinhimillistävää korttipeliä on jatkettu riittävän kauan, modernit Berliinin muurit nousevat jokaisen omaan olohuoneeseen.Kolumnia päivitetty klo 10.40. Muutettu otsikon muotoilua.",0
67,"Muistatko vielä Eero Tikan, miehen, jonka nimi kuulostaa erehdyttävästi erotiikalta. Kymmenen vuotta sitten Eero ponnahti kerralla valtakunnan julkisuuteen pohdiskellessaan kokoomuksen nuorten piirin toiminnanjohtajan pallilta, että saimaannorpat kannattaisi tappaa.“Tulipa tuossa mieleen, että saimaannorppa voisi olla kannattavaa tappaa sukupuuttoon. Sama koskee kaikkia marginaalilajeja, eli käytännössä pääosin isoja nisäkkäitä. Ei luonto siitä pahemmin kärsisi, jos norppa katoaisi Saimaassa, Tikka kirjoitti blogissaan.Rajua.Tikka pohdiskeli myös uhanalaisten elukoiden suojelemista – valjastamalla nämä ravintolateollisuuden käyttöön: Tikan mukaan paras tapa suojella uhanalaisia eläimiä olisi popsia niitä poskeensa. Jos norpista tehdään bisnestä kulinaristin lautaselle, ne eivät pääse loppumaan. Nam!Sanna Ukkolan kolumni: Kansallisteatteri esitti nolon farssin – poliittinen korrektius ohitti työntekijän oikeudetTikka ärsytti viherhippejä tahallaan ja onnistui: pohdiskelusta nousi valtava kohu ja mies sai lukuisia tappouhkauksia “eläinsuojelijoilta” kirjoituksensa jälkeen.Tällä viikolla on kauhisteltu sitä, että Lapin huskyja voi uhata joukkohauta, kun koronakriisi vie Lapin rinteiltä turistit.Keskustelu lähti liikkeelle siitä, kun Kauppalehden haastattelema rekikoirayrittäjä vihjasi, että useita siperianhuskyja voi uhata lopettaminen, jos matkailurajoitukset jatkuvat ja safariyrittäjien tulot romahtavat.Ja kas, huskyjen puolesta käynnistyi kokonainen kansanliike.Ihmiset järkyttyivät perin pohjin karvaisten kavereiden kohtalosta, lehdet tehtailivat aiheesta lukuisia juttuja, poliitikot ottivat kantaa.“Oliko tämän tarkoitus lisätä sympatiaa Lapin koirasafareita kohtaan? Oma reaktioni on, etten halua olla mukana tukemassa ketään, joka uhkailee koirien tappamisella”, kokoomuksen kansanedustaja Terhi Koulumies twiittasi ja ryyditti viestiään hashtagillä ‘ihmisenparasystävä’.“Sydän nytkähti, kun luin rekikoirien mahdollisesta surullisesta kohtalosta. Tilanne on omistajienkin kannalta hirvittävä, sillä tunneside karvaisiin työkavereihin on usein väkevä”, totesi perussuomalaisten Kike Elomaa tiedotteessa.Moni kommentaattori puhui epäeettisestä toiminnasta ja moraalittomuudesta. Helsingin eläinsuojeluyhdistys kirjoitti aiheesta riipaisevan kirjoituksen ministeri Mika Lintilälle.Kolumni: Menin Farmi Suomeen – enkä enää ihmettele Vain elämää -ohjelman itkeviä julkkiksiaNo, samaan aikaan kun me suremme huskyjen karua kohtaloa, me haluamme valkiposkihanhet teuraaksi ja ruokapöytään.“Valkoposkihanhille haulikkoa, ei buffetpeltoja”, tiedotti humaanisti esimerkiksi kokoomuksen Heikki Vestman.Keskustan Mikko Kärnä puolestaan haluaa varusmiehet ampumaan hanhia: ""Yksi ryhmä hyvin aseistettuja varusmiehiä pellon laidassa saisi yhdessä viikonlopussa hyvällä suunnittelulla valtavasti hanhia tonttiin"", hän tiedotti.Ympäristöministeri Krista Mikkosen esitykselle hanhipelloista naureskeltiin yli puoluerajojen; moni kyseli, pitääkö hanhille pystyttää tienviittoja, jotta nämä osaisivat oikealle pellolle.Osa hanhien lahtareista oli jopa samoja ihmisiä, jotka vastustivat huskyjen lopettamista.Viikonloppuna Narinkkatorilla myytiin krokotiili- ja kenguruburgereita. Kas kun ei ollut tarjolla koalaa sämpylöiden välissä.Jäin ihmettelemään, koska jotenkin olin kuvitellut, että kengurut olisivat rauhoitettu laji. Ovathan ne niin söpöjäkin. Ilmeisesti eivät riittävän söpöjä, ainakaan Australiassa, jossa niitä on haitaksi asti. Vähän kuten valkoposkihanhia Suomessa.Me olemme eläintensuojelussamme äärimmäisen hurskastelevia ja itsekkäitä. Me suojelemme ja rakastamme eläimiä, joista on meille lajina hyötyä – tai joiden piirteet miellyttävät meidän omia kauneusihanteitamme. Rumat tai hyödyttömät eläimet saavat kuolla!Muistatko vielä, kuinka sekaisin Suomi meni, kun kaksi lutuista pandaa Lumi ja Pyry saapuivat Ähtäriin?Suurisilmäisiä karvaturreja odotti Ähtärissä pandakarnevaali; tuhannet ihmiset värjöttelivät pakkasessa, tanssivat letkajenkkaa ja toimittajat sekä lapset pukeutuivat panda-asuihin. Nämä hellyttävät veikkoset olivat tosiasiassa Kiinan propaganda-pandoja.Kolumni: Älä ruoki lastasi hengiltä Entäpä Veera, Delfi, Leevi ja Eevertti, Särkänniemen delfiinit, joiden siirto toiseen paikkaan sai aikaan kansannousun?Poliitikot, media ja artistit paheksuivat kilpaa Särkänniemeä delfiinien siirtoa, turkiskauluksessaan aiemmin poseerannut Lauri Tähkä ilmoitti peruvansa esiintymisen Särkänniemessä.Jos elukka on pörröinen, sillä on suuret silmät ja pieni leuka tai suu, me rakastamme ja hoivaamme sitä. Meidän primitiiviset vaistomme ovat kehittyneet niin, että pidämme ihmisvauvalta näyttäviä eläimiä sympaattisina ja älykkäinä, vaikka ne olisivat patatyhmiä.Samaan aikaan tapamme surutta eläimiä, jotka eivät ole yhtä hellyttäviä. Vastenmieliset ja rumat siat tonkivat jätettä – me kastroimme ne ilman puudutusta, pidämme niitä ahtaissa tiloissa ja teurastamme alle puolivuotiaina. Kuitenkin sika on kognitiivisilta kyvyiltään varsin kehittynyt, esimerkiksi professori Donald Broomin mukaan vähintäänkin pienen lapsen tasolla.Jos sialla olisi suuret silmät ja pieni suu, se päätyisi jouluateriaksi yhtä todennäköisesti kuin Rekku tai Musti.Me emme osoita mieltämme sähköankeriaiden, pahkasikojen emmekä hyeenojen puolesta, emme nouse barrikadeille taistellaksemme inhan möykkykalan oikeuksien puolesta.Kuvittele, että vanhuksia hoidettaisiin samoilla kriteereillä, joita sovellamme eläimiin. Tuo mummo tuolla on suhteellisen söpö ja kertoilee hyvää läppää lapsuusvuosista – saa elää. Tuo pappa taas on veemäinen, kiroilee ja huutaa dementiapäissään – suoraan teuraaksi!",0
68,"Yritän tehdä töitä. Lähden etsimään haastateltavan tiettyä somepäivitystä Facebookista, huomaan Petteri Orpon haastattelun, jään lukemaan sitä, huomaan jutun netistä tilatusta vauvanukesta, joka paljastui “hulvattomaksi huijaukseksi”, säntään lukemaan sitä (onpa ruma vauvanukke!), saan notifikaation saapuneesta viestistä.Lopulta puoli tuntia myöhemmin havahdun: piti tehdä niitä töitäkin.Myönnetään: olen koukussa someen ja nettiin kuten tuhannet muut suomalaiset. Luin aiemmin ihan koko ajan, nyt kirjojen lukeminen on vähentynyt, kun turhanpäiväinen surffailu netissä vie järkyttävän määrän aikaa.Sanna Ukkolan kolumni: Timo Harakan esitys “totuuskomiteasta” on pöyristyttävä – media on jo nyt liian yksisilmäinenTaloustutkimuksen 2011 tekemän tutkimuksen mukaan suomalaisten työajasta kolmannes kuluu muuhun kuin työntekoon, eniten juuri netin selailuun. Kolmannes. Se tarkoittaa, että joka kolmas työpäivä kuluisi muuhun kuin varsinaiseen työntekoon. Ja tästä on kymmenen vuotta aikaa.Miksi kirjojen lukemisesta, työnteosta ja muusta hyödyllisestä on tullut meille niin raskasta? Netissä surffailua voi jatkaa tuntikausia ilman taukoa, mutta pitkän kirjan lukeminen on monelle jo ylitsepääsemätöntä.Syytä dopamiinia! Dopamiini on aivojen välittäjäaine, joka saa aikaan mielihyvän tunteita. Se vaikuttaa piristävästi ja lisää energiaa, mutta samalla se tekee meistä tyytymättömiä. Se saa meidät haluamaan koko ajan lisää, enemmän, parempaa, nopeampaa, viihdyttävämpää.Meistä on tullut keskittymiskyvyttömiä, lyhytjännitteisiä poukkoilijoita, jotka kärvistelevät dopamiinikoukussa ja saalistavat yhtä suurempaa hittiä.Dopamiini saa meidän haluamaan asioita, motivoi meitä toimintaan.Sanna Ukkolan kolumni: Sanna Marinin ja Katri Kulmunin välisestä kitkasta tihkuu tietoja – tästä on kyse Mostphotos1950-luvulla psykologit James Olds ja Peter Milner asensivat elektrodeja rottien aivoihin. Kun rotta väänsi vipua, se pystyi stimuloimaan aivojen mielihyväkeskuksia.Rotat jatkoivat vivun vääntämistä uudelleen ja uudelleen tuntien ajan. Ne takoivat vipua jopa 7000 kertaa tunnissa, kellon ympäri. Lopulta ne eivät halunneet tehdä enää mitään muuta, ne lopettivat jopa syömisen ja nukkumisen.Sitten tutkijat muuttivat tutkimustaan. He blokkasivat dopamiinin saannin aivojen mielihyväkeskukseen. Rotista tuli niin apaattisia, että ne eivät jaksaneet edes nousta ylös juomaan tai hakemaan ruokaa.Vaikka koe oli radikaali ja järisyttävä, myös ihmisaivot toimivat dopamiinin ohjaamina. Mitä enemmän aivosi saavat dopamiinia, sitä suurempi motivaatio sinulla on tehdä kyseistä asiaa.Ongelma on siinä, että mielihyvää tuottavat asiat ovat nykyään erittäin helposti saatavilla. Jos haluat katsella nettipornoa, sitä saa yhdellä klikkauksella Pornhubista. Jos haluat ahtaa sisääsi roskaruokaa, lähin hampurilaisbaari on kivenheiton päässä.Netti on täynnä vilkkuvia valoja, yllätyksiä ja palkintoja – somealustat on tarkoituksella rakennettu äärimmäisen addiktoiviksi.Miksi hedelmäpelit ovat niin koukuttavia? Niissä palkintoja saa satunnaisesti, ei koko ajan. Juuri tämä stimuloi dopamiinintuotantoa entisestään. Sama juttu somealustoilla. Et koskaan tiedä, saako päivityksesi paljon vai vähän tykkäyksiä, mikä on seuraava kiinnostava juttu, johon törmäät skrollatessasi maanisesti alaspäin. Somen rämpyttäminen alaspäin hyödyntää ihmisessä ihan samoja heikkoja kohtia kuin hedelmäpeli.Eivätkä aivomme välitä siitä, että dopamiinia tuottavat asiat ovat usein meille haitallisia. Ne vain haluavat lisää; ja lopulta olemme kuin vipua painaltavat rotat, jatkuvan dopamiinihitin perässä.Aasiassa on raportoitu nääntymiskuolemia, koska ihminen on pelannut niin kiihkeästi, ettei ole muistanut juoda.Ongelma on myös se, että dopamiiniin kehittyy toleranssi, vähän kuin viinaan tai huumeisiin. Mitä enemmän sitä saat, sitä vähemmän se vaikuttaa. Tarvitset lopulta koko ajan enemmän riippuvuutta aiheuttavaa asiaa, jotta se ylipäänsä tuntuisi joltakin.Kuvittele nettipornoon addiktoitunutta ihmistä, joka katsoo netistä juuri häntä miellyttävää seksiä useita kertoja päivässä. Lopulta tavallinen seksi ei tunnu enää miltään, koska aivot ovat tottuneet netin täydellisiin näyttelijöihin ja jatkuvasti vaihtuviin akteihin.Onko mitään tehtävissä?Sanna Ukkolan kolumni: Lepää rauhassa, Ari LahdenmäkiPiilaakson huippuinsinöörit tuntevat erittäin hyvin somen ja netin riippuvuutta aiheuttavan luonteen. Ei siis ihme, että juuri Piilaaksossa on syntynyt uusi hyvinvointitrendi, dopamiinipaasto.Siinä luovutaan hetkeksi – ehkä yhdeksi päiväksi viikossa – kokonaan kaikesta dopamiinia tuottavasta. Yhteen päivään et saa selata nettiä, käyttää kännykkää, masturboida, syödä epäterveellisesti.Yrität olla pitämättä hauskaa yhden päivän, poistat kaikki ulkoisen nautinnon lähteet elämästäsi. Tylsyys on tuon päivän ajan hyvä asia. Saat edelleen kävellä luonnossa, lukea kirjoja, kirjoittaa päiväkirjaa (kynällä, ei koneella) ja vaikkapa meditoida.Erinomaisessa videossa dopamiinipaastosta kertoja kuvaa, kuinka kulho riisiä ei maistu enää miltään, jos olet syönyt pelkästään kaupungin parhaissa ravintoloissa. Mutta jos olet virunut nälissäsi autiolla saarella, kulho riisiä maistuu käsittämättömän herkulliselta.Samalla tavalla toimii dopamiinipaasto. Aivojen nautintokeskus saa hetken levon, elämä alkaa tuntua taas paremmalta.Jaksat taas lukea kirjoja, opiskella ja keskittymiskykykin paranee. Yhtäkkiä tylsätkin asiat alkavat taas tuntua kiinnostavammilta. Arki sujuu paaston jälkeen paremmin, työ tuntuu mukavammalta ja ruoka maistuu herkullisemmalta.Aion maanantaina panna kännykän kiinni vähän pidemmäksi aikaa ja lopettaa jatkuvan surffauksen. Katsotaan, kuinka käy. Lähde mukaan! Se on tylsää, mutta niin sen pitääkin olla.",0
69,"Puolustusministeri Antti Häkkäsen ympärillä nähtiin erikoinen operaatio kokoomuksessa. Media on spekuloinut pitkin kesää, että entinen puheenjohtaja Alexander Stubb on Petteri Orpon ehdokas kokoomuksen presidenttiehdokkaaksi.Tästä huolimatta puolustusministeri Häkkänen ilmoitti aivan viime metreillä julkisuudessa harkitsevansa presidenttikisaan lähtemistä.Miksi Häkkänen toimi näin? Sitä on pohdittu mediassa pitkin viikkoa.Häkkäsen manööveri ei ollut aivan yllättävä, sillä hänellä oli todellista kannatusta puolueen sisällä. Hänen nimensä on välkkynyt presidentinvaalispekulaatioissa yhtenä mahdollisena vaihtoehtona jo pitkään.Helsingin Sanomien selvityksen mukaan Häkkänen oli esimerkiksi eduskuntaryhmän suosikki kokoomuksen presidenttiehdokkaaksi: kantansa kertoneista kansanedustajista 19 kannatti Häkkästä ja 10 Stubbia.Jo edellisen eduskuntaryhmän enemmistö oli Häkkäsen takana. Eli Häkkäsen ehdokkuudelle oli painetta jo talvella eduskuntaryhmässä, mutta myös kentällä.Nyt Häkkäsen puolesta liputtivat ainakin neljä piiriä eli Uusimaa, Lappi, Häme ja Kaakkois-Suomi.Kokoomuksen suurin piiri Uusimaa on muuten Stubbin oma piiri.Myös kokoomusnuoret kipittivät Häkkäsen tueksi.Alexander Stubb (kuvassa) on liberaali, kansainvälinen ja edelleen suurelle yleisölle tunnetumpi ehdokas kuin Antti Häkkänen.  Jenni GästgivarStubb on kuitenkin koko ajan ollut Petteri Orpon ja kokoomuksen ydinryhmän ehdokas.– Siinä mielessä Häkkäsen ilmoitus ei tullut yllätyksenä. Hän oli myös puhunut aiheesta Orpon kanssa etukäteen, lähipiiristä kerrotaan.– Häkkäsen ilmoitus oli sovittu Orpon kanssa. Petteri tiesi, että Antti tulee ulos asian kanssa ja ajankohdasta oli sovittu yhdessä.Miehet sopivat, että asiaan palataan 14. elokuuta alkavalla viikolla, kun Orpo palaa lomilta.Kokoomuksen sisältä kuitenkin kuuluu, että Orpo soitti piirien puheenjohtajia läpi jo viikkoa tätä ennen ja vetosi heihin, että he antaisivat tukensa Stubbille.Mitä puolueessa oikein tapahtuu?Kokoomuksen sisällä kytee liberaalien ja konservatiivien välinen valtataistelu. Puheenjohtaja Orpo edustaa liberaalisiipeä, kun taas Häkkänen on selvästi enemmän konservatiivista arvomaailmaa edustavien kokoomuslaisten suosikki, vaikka mikään patakonservatiivi ei hänkään ole.Orpon lähipiiri koostuu puolueen liberaalisiivestä. Siihen kuuluvat esimerkiksi Elina Valtonen, Sanni Grahn-Laasonen, Kristiina Kokko, Kai Mykkänen, kolme valtiosihteeriä ja suurin osa erityisavustajista.– Tämän porukan ykkösehdokas on ehdottomasti Stubb. Ja tämän porukan ykkösehdokas Orpon seuraajaksi joskus tulevaisuudessa on Elina Valtonen, ei Antti Häkkänen, sisäpiiristä supatetaan.Kokoomuksen puheenjohtaja Petteri Orpo edustaa puolueen liberaalisiipeä.  Henri KärkkäinenPresidentinvaaleissa Häkkänen olisi saanut lisää nostetta ja parantanut asemiaan Valtoseen nähden tulevana puheenjohtajana.– Kun Orpo joskus tulevaisuudessa luopuu puheenjohtajuudesta, tämä porukka katsoo, että oikea henkilö hänen seuraajakseen on Elina Valtonen, kokoomuslähde kertoo.Stubb oli kertonut Orpolle kieltäytyvänsä jäsenäänestyksestä, joten jos kokoomuksen puoluehallitus olisi päättänyt sellaisen järjestää, Stubb olisi jäänyt sivuun.Todennäköisesti tässä tilanteessa myös Elina Valtonen olisi lähtenyt mukaan jäsenäänestykseen ja kisa olisi käyty Häkkäsen ja Valtosen välillä. Hallituksen alkutaival on ollut niin kivikkoinen, että kahden avainministerin lähteminen presidenttikamppailuun tässä vaiheessa verottaisi myös aikaa hallitustyöskentelystä – ja todennäköisesti olisi näyttänyt lievästi sanottuna kummalliselta.Stubb on liberaali, kansainvälinen ja edelleen suurelle yleisölle tunnetumpi ehdokas kuin Häkkänen. Rasismikohut perussuomalaisten ympärillä ovat verottaneet erityisesti kokoomuksen kannatusta, joten liberaalin ja suvaitsevaisen Stubbin nostaminen presidenttiehdokkaaksi korostaa myös puolueiden aatteellisia eroja.Puoluehallituksessa Orpo esitteli dataa ja kokoomuksen teettämiä tutkimuksia, joiden avulla hän pyrki näyttämään, että Stubbilla on parhaat mahdollisuudet pärjätä presidenttikisassa sekä ensimmäisellä että mahdollisesti toisella kierroksella.Samaan aikaan Orpo on saanut kritiikkiä johtamiskyvyistään. Nyt hän myös osoitti julkisesti Häkkäselle ja samalla suurelle yleisölle, kuka puolueessa lopulta istuu kapteenin paikalla.Näillä sanoilla Alexander Stubb ilmoitti lähtevänsä presidenttiehdokkaaksi. IL-TV",0
70,"Korona tuo huomattavia ongelmia isolle osalle meistä, mutta harva miettii, millaisia vaikeuksia se aiheuttaa Korvatunturin väelle, myyttisenä taruolentona tunnetulle Joulupukille ja hänen kotiorjilleen.Pukista uhkaa tulla koronalinko, sillä hänen on määrä kiertää miljoonissa kodeissa lyhyen ajan sisällä.Pukki onkin joutunut miettimään porojensa viemistä meetvurstitehtaalle, sillä koronarajoitukset ovat vaikuttaneet vahvasti 1750-vuotiaan bisneksiin.Viinaksilta tuoksahtava valkoparta vetoaakin nyt hallitukseen lentävien sorkkaystäviensä puolesta:“Petteri Punakuono ja hänen kollegansa ovat tärkeä osa Suomen brändiä. Mitä hallitus aikoo tehdä?”, pukki tivaa avoimessa kirjeessään pääministeri Sanna Marinille.Joulupukin bisnekset ovatkin koronan takia konkurssin partaalla.Joulupukki ei onnistunut saamaan koronatukia, sillä Business Finlandin mukaan vastikkeettomien lahjojen silmitön syytäminen miljoonille etuoikeutetuille lapsille on nykyisen arpajaislain vastaista.Myös tonttujen asenne on ollut nuiva. Kiittämättömät piippalakit vaativat koronalisää koska he joutuvat työskentelemään ympäri vuorokauden tulilinjassa, tapaamaan tuhansia ja taas tuhansia pilttejä ja altistamaan itsensä ympärillä raivoavalle kulkutaudille, vieläpä ilman maskia.Jo ennen joulua Korvatunturilla oli globaali tonttupula, mutta valmiuslain nojalla tonttuja saattoi pakottaa hörökorvista raahaten töihin. Nyt hallitus on kuitenkin luopunut valmiuslaista, joten tilanne on erityisen kimurantti.Joulupukki yritti lepytellä tonttujaan pienellä joululahjalla: kahdella puoliksi palaneella kynttilällä ja kuivalla leivänkannikalla, mutta tontut pöyristyivät.“Noloa, alentavaa ja kornia. Kenen idea tällainen voi olla, varsinkin tässä elämäntilanteessa. Ei ole vähällä päästy ja tässä on kiitos. Kun tämä tuli, olin koko illan huonolla tuulella”, valittaa nimettömänä pysyttelevä pääluottamustonttu Iltalehdelle Korvatunturilta.Sosiaaliset joulutontut ovat myös huonoja noudattamaan koronaohjeita, eivät muista pestä käsiään eivätkä pidä turvavälejä.Joulupukin imago on kaiken lisäksi vakavasti vaakalaudalla: hän on monen liberaalin kaupunkilaisen tähtäimessä, sillä hän on valkoinen heteromies, joka ahmii kinkkua ja riistää poroja. Setämiespukki. Patriarkaatin viimeinen linnake, joka manifestoi käppäukkoarvoja ja jonka apurit hiiviskelevät pihoilla raportoimassa poikkeavuuksista.Modernin kuuraparran pitäisi olla nainen tai ainakin sukupuolineutraali, joka tapauksessa feministi. Mieluiten musta, tai ruskea, poc. Lihava saa olla, koska kehopositiivuus on in.Joulupukki Helsingissä vuonna 2012.  Matti MatikainenToisaalta huomattava ylipaino altistaa Joulupukin koronan vaaralliselle muodolle ja muille terveysongelmille. Niin tekee myös korkea ikä ja stressaava ammatti. Tämä ylipainoinen vanhus kuuluu kaikkiin riskiryhmiin, mutta joutuu silti työskentelemään läpi joulun ilman rokotetta.Ketään ei kuitenkaan oikeastaan kiinnosta Joulupukin kehonkuva eikä terveydentila vaan ainoastaan yksi asia: Milloin niitä lahjoja oikein tulee? Ketään ei ylipäänsä kiinnosta koko pukki paitsi yhtenä aikana vuodesta: jouluna, jolloin häneltä vaaditaan, anellaan ja maanitellaan materiaa – ja sitten kun sitä saa, se jaksaa innostaa alle vuorokauden.Lapsetkaan eivät ole enää samanlaisia kuin ennen. Enää eivät kelpaa villasukat eivätkä joulupiparit, pitää olla viimeistä teknologiaa, peliä ja konsolia.Valkoparta on elänyt koko elämänsä muiden ihmisten tavaranhimon ja rajattomien vaatimusten ristitulessa, hän on nähnyt inhimillisen ahneuden kokonaiskuvan kaikessa karuudessaan.Silti pukkia syytetään kaupallisuudesta, vaikka hän ainoastaan yrittää toteuttaa asiakkaidensa narsistisia toiveita.Joulupukki vuonna 2011 Rovaniemellä.  MEERI UTTI/KLKaiken lisäksi Joulukuusten vapautusrintama (J6VR) on taas aktivoitunut sen jälkeen, kun Yle kertoi, että kuuselle joulu tietää tuskaista kuolemaa. “Juuriltaan revitty kuusi kaipaa ystäviään, tietää kuolevansa ja tuntee joka hetki järkyttävää janoa”, Yle opasti.Nyt J6VR lähettelee “Kuusi on murhaa” -pamfletteja suomalaiskoteihin.Lisäksi pukilla on useita orjamaisia palvelijoita; hän käyttää lapsityövoimaa eikä maksa tontuilleen edes kunnon korvauksia. Korvatunturilla on voimassa paikallinen sopiminen ja eläkeputki on poistettu jo ajat sitten. Duunari saattaa päästä eläkkeelle joskus, tontut eivät milloinkaan.Nykyisessä poliittisesti korrektissa ilmapiirissä pukki joutuu myös tavan takaa ahdistelusyytösten kohteeksi, koska pyytää pienokaisia istumaan polvelleen. Kaiken lisäksi hän ei kunnioita intersektionaalisia sukupuolioletuksia vaan kutsuu lapsia äärimmäisen vanhakantaisesti tytöiksi ja pojiksi.Globaaliin rahanjakoon Joulupukki osallistuu antamalla enemmän rikkaiden lapsille kuin köyhien, eli hän antaa siunauksensa myös epätasa-arvoiselle talouspolitiikalle.Toisaalta hän opettaa lapsille, että tavarat tulevat taivaasta ilman, että niiden eteen täytyy tehdä töitä. Pitää vain olla kiltti, vaikka kansalaistottelemattomuus olisi nykyään tehokkaampaa.Joulupukin imago onkin romahtanut jonnekin Talvivaaran ja Tsernobylin välimaastoon. Pukki aikookin kääntyä ensi vuonna viestintätoimisto Tekirin puoleen, joskin on epäselvää, onko hän jo avun tuolla puolen.",0
71,"Olin tulossa työkeikalta, kun törmäsin Twitterissä kuviin Ranskan presidentti Emmanuel Macronista, jotka oli kuulemma otettu sen jälkeen, kun hän oli puhunut Vladimir Putinin kanssa.Yhdessä kuvassa hän nojaa päätään käsiinsä ja näyttää silminnähden stressaantuneelta. Toisessa hän ottaa tukea tuolista, hartiat kumarassa, pää alas painuneena. Lähikuvassa hän näyttää täysin tuskaiselta, murtuneelta mieheltä.Säikähdin. Mitä ihmettä on tapahtunut? Miksi Macron, yksi maailman vaikutusvaltaisimmista ihmisistä, näyttää täysin nujerretulta ja lyödyltä? Jos Macron romahtaa julkisesti, niin tilanteen täytyy olla todella paha. Uhkaako Putin ydinaseilla? Alkaako kolmas maailmansota?Ja miksi ihmeessä Macron haluaa, että hänestä levitetään tällaisia, täysin lyötyjä kuvia tässä tilanteessa? En kerta kaikkiaan pystynyt käsittämään.Kuvat oli julkaissut presidentin hovikuvaaja omalla Instagram-tilillään, ja Twitterissä niitä jakoi eteenpäin muun muassa tutkimus- ja analyysiyksikkö Visegrád 24:n tili.Selvitin asiaa ja kävi ilmi, että kuvat oli otettu paljon aikaisemmin, helmikuussa – eikä niitä ollut otettu Putin-puhelun jälkeen. Visegrád 24:n väite Putinin puhelusta oli väärä. Mutta vahinko oli jo tehty.Visegrád-tilin twiitillä oli yli 40 000 tykkäystä – ja valtavasti huolestuneita jakoja.Jos yksi maailman vaikutusvaltaisimmista ihmisistä romahtaa, aika moni tavallinen kansalainen huolestuu.Samalla tavalla tiedämme, että tilanne on todella huono, jos uutistenlukija purskahtaisi itkuun kesken uutislähetyksen.Toimittajille usein korostetaan, että kun teet uutisjuttua jo valmiiksi kamalasta aiheesta, sitä ei tarvitse vuorata ylisanoilla eikä voivottelulla. Kamaluus tulee esille muutenkin.Sir Elwoodin Hiljaiset Värit -bändin Viimeisellä rannalla -biisissä seitsemänvuotias kuulee, kuinka uutistenlukija radiossa itkee. Kappaleen lyriikat ovat vahvat: me emme ole tottuneet kuulemaan, että uutistenlukija kyynelehtii. Jos niin käy, kaikki toivo on mennyt.Biisissä onkin kyse lähestyvästä saastepilvestä ja maailmanlopusta.Ilta-Sanomat haastatteli viime viikolla pääministeri Sanna Marinia Nato-jäsenyydestä. Kesken haastattelun Marinin puhe pysähtyi kyyneliin, kun hän kuvaili Ukrainan tapahtumia.“Sydäntä särkee. Mitä kaikkea kamalaa siellä tapahtuu. Lasten kohtalo, heikommassa asemassa olevien ihmisten kohtalo, ukrainalaisten ihmisten tilanne. Sodan kauheus”, Marin kauhisteli.Edellisen kerran Marin murtui kyyneliin saman toimittajan haastattelussa 2020 – silloinkin oli kyse kansallisesta kriisistä, ja pääministeriltä kysyttiin korona-Suomen lapsista.Sanna Marin ei suinkaan ole ensimmäinen johtaja, joka näyttää tunteitaan julkisesti.Ex-pääministeri Jyrki Katainen näytti tietä, kun hän murtui kyyneliin ulkoministeri Ilkka Kanervan erotustilaisuudessa 2008.Alexander Stubb kyynelehti hävittyään kokoomuksen puheenjohtajakisan Petteri Orpolle 2016. Se oli oikea itkun päivä: täsmälleen samana iltana silloinen pääministeri Juha Sipilä liikuttui kyyneliin keskustan puoluekokouksessa kuultuaan Kahden maan kansalainen -kappaleen. Ville Niinistö nieleskeli kyyneleitä, kun Heidi Hautala joutui eroamaan.Poliitikon työ on stressaavaa, eivätkä (ainakaan kaikki) poliitikot ole tunteettomia robotteja. Korona-Suomen lapset ja Ukrainan humanitaarinen katastrofi koskettavat meitä kaikkia, myös ylimpiä vallankäyttäjiä.Itkeminen sallitaan nykyään poliitikolle eri tavalla kuin aiemmin, jolloin sitä pidettiin heikkouden merkkinä. Silti julkinen itku ja tunteilu ovat poliitikolle aina riski.Itkeminen voi tuoda kovaan imagoon pehmeyttä, mutta samalla poliitikko altistaa itsensä syytöksille krokotiilin kyyneleistä ja vaali-itkusta. IS:n Sanna Marin -jutun yksi tykätyimmistä kommenteista kuuluukin:“No nyt on toivottavasti työväenteatteri tehnyt virheen ja nämä olivat tekokyyneliä. En halua nähdä päämiestämme itkemässä tässä tilanteessa vai joko kaikki toivo on oikeasti meiltäkin mennyt? Pitääkö varautua pahimpaan?Oliko Hillary Clintonin itku aitoutta vai laskelmointia? EPA/AOPToisaalta itkua pidetään edelleen myös heikkouden merkkinä. Tämä korostuu, ikävä kyllä, erityisesti naispoliitikkojen kohdalla. Heihin liitetään herkästi määreitä, kuten hysteerinen, heikko, emotionaalinen, hauras.Näin kävi esimerkiksi Hillary Clintonille, joka kyynelehti presidentinvaalikampanjassaan. Häntä syytettiin toisaalta laskelmoivaksi, toisaalta heikoksi ja ylitunteelliseksi.Yhdysvalloissa presidentin yksi tärkeimmistä tehtävistä on toimia sotajoukkojen johtajana maassa, joka käy jatkuvaa sotaa eri puolilla. Siksi jenkit hakevatkin päämiehekseen erityisesti sota-ajan johtajaa, joka ei vähästä hätkähdä. Trump on kertonut itkeneensä viimeksi vauvana.“Kyyneleet ovat sanaton tapa ilmaista, että ihminen tarvitsee apua ja tukea.  Kyyneleet voivat saada johtajan vaikuttamaan samastuttavalta ja lämpimältä, mutta toisaalta ne voivat saada hänet näyttämään avuttomalta ja epäpätevältä”, arvioi organisaatiokäyttäytymisen apulaisprofessori Elizabeth Baily Wolf New York Timesille.Itkun täytyy olla sallittua myös poliitikoille. Elämä heittää meidän kaikkien eteen tilanteita, joissa liikutusta ei voi eikä tarvitse paeta. Mutta jos kyse on kansakunnan kannalta kriittisistä asioista, poliitikon täytyy johtaa, ei nyyhkiä eikä päivitellä.Kriiseissä kansa kerääntyy johtajan ympärille ja odottaa häneltä ratkaisua, tietä ulos pimeydestä. Perinteisesti arvostamme kriisin hetkellä vahvoja johtajia.Vakavan kriisin aikana kansa haluaa katsoa päättäjiään ylöspäin. Nostaako johtaja kädet ylös ja antautuu kauheuden edessä? Vai tarjoaako hän ratkaisuja ja keinoja päästä eteenpäin synkästä tilanteesta?Poliittinen johtaja ei voi tuhertaa itkua kriisin hetkellä. Mitä isompi ongelma, sitä kylmäpäisempi johtajan on oltava. Itkeä voi sitten vaikka kotona.",0
72,"Kuinka paljon sinä vihaat Venäjän diktaattoria Vladimir Putinia? Kuinka paljon vastustat sotaa? Entä kuinka vahvasti olet Ukrainan ja rohkean presidentti Volodymyr Zelenskyin puolella?Oikeastaan näihin kysymyksiin kilpistyy koko suomalainen keskustelu Venäjästä tällä hetkellä.Kaikkihan me toivottavasti olemme Ukrainan puolella, vastustamme Putinia ja toivomme, että brutaali hyökkäyssota loppuisi.Mutta siinä vaiheessa, kun alamme leimata kokonaisia kansakuntia ja kohdella kokonaista ihmisryhmää kollektiivina, mennään metsään ja pahasti.Viimeinen poliitikko, jolta kuvittelin kuulevani kansanryhmää leimaavaa puhetta, on koko uransa rasismin vastustamiselle ja ihmisoikeuksille pohjannut ihminen.Mutta niin vain pääministeri Sanna Marin (sd) teki sen: hän antoi ymmärtää, että tavalliset venäläiset ovat vastuussa ihmisten tappamisesta Ukrainassa, koska he antavat tukensa diktaattori Putinille.– Tavalliset venäläiset eivät aloittaneet sotaa, mutta meidän täytyy tajuta, että he tukevat sotaa, Marin sanoi maanantaina.– Venäläiset ihmiset saapuvat Schengen-alueelle ihastelemaan nähtävyyksiä samaan aikaan, kun Venäjä tappaa ihmisiä Ukrainassa. Se on väärin.Ensinnäkään kaikki venäläiset eivät suinkaan tue sotaa. Venäjällä on valtavasti ihmisiä, jotka vihaavat Putinia sydänjuuriaan myöten. Osa heistä sanoo sen ääneen: heitä tapetaan, pahoinpidellään, heitä uhkaa 15 vuoden vankeusrangaistus, he menettävät työpaikkansa, elantonsa, kaiken – sadattuhannet ovat jo paenneet Venäjältä Putinin hirmuhallintoa.En minäkään ole vastuussa Sanna Marinin hallituksen politiikasta, ja minä elän demokratiassa. Nämä ihmiset elävät autoritaarisessa diktatuurissa, jossa on yksi hirmuhallitsija, yksi mielipide – jossa toisinajattelijat nujerretaan, vangitaan tai surmataan.Emme me syytä myöskään afganistanilaisia siitä, mitä Taliban Afganistanissa tekee. Emme syytä pohjoiskorealaisiakaan Kimien touhuista. Emmekä kiinalaisia kommunistihallinnon hirmuteoista.Venäläiset eivät ole valinneet Putinia (Venäjällä ei ole vapaita vaaleja), he eivät voi ilmaista mieltään eivätkä protestoida poliitikkoja vastaan ilman pelkoa hirvittävistä seuraamuksista. Miksi siis syytämme kollektiivina kaikkia venäläisiä Putinin ja Kremlin touhuista?Koska nyt venäläisiä on muodikasta ryssitellä ja vihata. Sana ryssä trendaa twitterissä toistuvasti.Ja ihmisistä tuntuu väärältä nähdä venäläisiä shoppailemassa Helsingin keskustassa, koska tällä hetkellä Venäjä edustaa meille kaikkea mahdollista hirviömäistä pahaa. Venäläisturistin näkeminen harmittaa. Siitä tulee paha mieli. Mutta missä vaiheessa politiikkaa on alettu tehdä kansalaisten pahan olon pohjalta?Kollektiivisen syyllisyyden käsite on länsimaiselle demokratialle vieras, ja ihmisoikeuksilla ratsastavan poliitikon suusta kuultuna absurdi. Kollektiivisella syyllisyydellä on perusteltu aika monta hirmutekoa ihmiskunnan historiassa.Hallituksen päätös vähentää venäläisille myönnettäviä turistiviisumeja kymmeneen prosenttiin mukailee kuohuksissa olevien ihmisten tunteita.Mutta miten yhtä kansakuntaa koskeva rajoitus eroaa Trumpin älyttömästä “muslimikiellosta”, jossa pääsy Yhdysvaltoihin estettiin tietyistä islamilaisista maista?Päätös on paitsi vaarallinen ja rasistinen, se myös hyödyttää ennen kaikkea Putinia ja hänen falangiaan.Jos venäläisiä ei päästetä Suomeen tuhlaamaan rahojaan, he tuhlaavat niitä Venäjällä – ja samalla rahoittavat Putinin sotaa.Jos me teemme Venäjästä toisen Pohjois-Korean, me umpioimme venäläiset Kremlin propagandakuplaan, jossa heillä ei ole edes mahdollisuutta nähdä puolueetonta informaatiota, länsimaista tiedonvälitystä. Tämä on täsmälleen, mitä Putin haluaa ja mihin hän on politiikallaan tähdännyt.Väite siitä, että kansalaisten kuuluu tuta sodan seuraukset nahoissaan, jotta he alkaisivat vastustaa Putinia, ei ikävä kyllä päde. Jo nyt nähdään, että pakotteet ovat päinvastoin lisänneet Putinin suosiota ja lännen vastustusta. Putinin suosio on noussut räjähdysmäisesti sodan aikana.Entä kuinka käy opposition ja toisinajattelijoiden? Venäjältä on sodan alkamisen jälkeen lähtenyt pysyvästi satojatuhansia ihmisiä, joista suurin osa juuri turistiviisumien turvin.Tavallisten pakotteiden tarkoitus on ollut ennen kaikkea heikentää Venäjän taloutta ja sotakoneistoa – se, että ne vaikuttavat myös venäläisiin ihmisiin ei ole ollut pakotteissa pääasiana. Mutta viisumikielto osuu nimenomaan yksilöihin, se rankaisee venäläisiä pelkästään siitä, että he ovat sattuneet syntymään Venäjälle, eikä se näyttäisi juuri vaikuttavan maan talouteen.Pakotteilla pitäisi signaloida, että länsi taistelee Putinia ja hänen hallintoaan vastaan, ei venäläisiä ihmisiä.Miksi emme päästäisi Venäjältä pois niin paljon ihmisiä kuin sieltä haluaa lähteä?Mutta nyt päätöksiä tehdään opportunistisesti ja populistisesti, yleisen, moraalisen närkästyksen perusteella. Se ei ole koskaan hyvä pohja politiikalle.",0
73,"Suomalainen toimittaja osaa, jos ei muuta, niin ainakin nostaa omaa häntäänsä. Se lätkäisee juttunsa yhteyteen merkin, jossa lukee sopulinkokoisin kirjaimin, että vastuullista journalismia. Uskokaa nyt, vastuullista on, kun siinä niin lukee!Se tapetoi kokonaisen kaupungin Land of Free Press -julisteilla, kun tänne tulee päämiehiä epäilyttävistä maista. Siitäpäs saitte, hähää!Se mussuttaa, että Suomi on lehdistönvapauden mallimaa ja sananvapaus ja vihapuhe ja maalitus. Mutta yhtä asiaa se ei tee: se ei arvostele itseään.Olen pitkään ihmetellyt suomalaista mediakritiikkiä: sitä ei käytännössä ole lainkaan. Medialta onnistuvat omakehu ja itsekorostus, mutta itsekritiikki loistaa poissaolollaan.Media ei sitä harjoita, meillä ei ole purevia mediakriittisiä ohjelmia ja koko aihe on jätetty suosiolla poliittisille toimijoille, käytännössä lähinnä persuille, nettinimimerkeille ja Hjallis Harkimolle.Niille toimittaja nauraa vähän ylemmyydentuntoisesti, että siellä se trolli taas itkee ja yrittää rajoittaa vapaata mediaa. Missä maalituslait viipyvät?Naapurilehteä ei toimittajalla ole tapana arvostella, sillä sellaista pidetään alan sisällä omiin muroihin lirutteluna, ja varsinkaan isoja toimijoita ei hevillä kritisoida.Pienessä maassa toimittaja varmistelee omia työllistymismahdollisuuksiaan, pieni piiri kehuu toisiaan Twitterissä ja taputtelee mahdollisia tulevia pomoja selkään. Eri mieltä olemisesta on tullut vaarallista puuhaa, yhteistä venettä ei hevillä keikuteta.Suomi on edelleen suomettunut takapajula, media yhä liian usein lauma pelokkaita sopuleita, jotka laulavat samaa virttä kuorossa.Uusimman esimerkin mediakritiikin kummallisesta tolasta järjestivät media-alan korkeimmat vaikuttajat, jotka ovat viime aikoina tulleet ulos sangen erikoisilla viesteillä.Journalistiliiton, Julkisen sanan neuvoston ja Päätoimittajien yhdistyksen puheenjohtajat toppuuttelivat viime viikolla poliitikkojen esittämää mediakritiikkiä.Mediajärjestöjen edustajia huolettaa yhteiskunnallisen ilmapiirin kiristyminen, mitä kuulemma edistää se, että mediaa arvostellaan. He kyllä korostavat, että mediaa pitää saada kritisoida, mutta se pitäisi tehdä oikealla tavalla. Väitteet pitäisi yksilöidä ja perustella, sillä muuten kansalaisten luottamus mediaan voi heikentyä.Kuitenkin vain hetki aiemmin mediajärjestöt syyttivät poliitikkoja maalituksesta, kun he yksilöivät kritiikkinsä.Maalittaminen tarkoittaa seuraajien usuttamista kritiikin kohteen kimppuun. Median taajaan käyttämän tutkijan ja aktivistin Tuija Saresman mukaan maalittamisen määritelmä täyttyy jo pelkästään sillä, että henkilön nimi mainitaan epäedullisessa valossa.Eli arvon mediaeliitti: Kuinka kritisoida mediaa oikein, jos kritiikki pitäisi yksilöidä, mutta yksilöinti voi johtaa maalitussyytteisiin?Mediavaikuttajien tuorein älähdys lähti elinkeinoministeri Wille Rydmanin väitteistä siitä, että Suomessa on ihmisiä, jotka levittävät kansainväliselle medialle virheellistä kuvaa hallituksesta.Ihmettelin itsekin Rydmanin erikoisia väitteitä, mutta kai hän nyt saa niitä esittää vapaassa maassa ilman mediapomojen järeitä myllykirjeitä.Heidän mielestään Rydman kritisoi mediaa ihan väärin.Päätoimittajien liiton puheenjohtajan Jouni Kemppaisen mukaan parasta olisi, että väitteet pystyttäisiin yksilöimään ja perustelemaan. Nyt näin ei kuulemma käynyt.Mutta jos Rydman olisi nimennyt ihmisiä, jotka hänen mukaansa levittävät kansainväliselle medialle virheellistä kuvaa hallituksesta, hänet olisi leimattu maalittajaksi. Eli miten tästä asiasta sitten pitäisi puhua?Ilmeisesti ei mitenkään.Journalistiliiton puheenjohtajan Hanne Ahon mielestä poliitikkojen mediakritiikillä voi olla vakavia seurauksia. Hän on huolissaan siitä, että kansalaiset voivat alkaa kyseenalaistaa mediaa ja tutkijoita. Luottamus myös muita instituutioita kohtaan voi heikentyä.Kyllä, luit ihan oikein. Mediapomot ovat nyt ilmeisen vakavissaan huolissaan siitä, että rahvas alkaa kyseenalaistaa mediaa. Tai, hyvänen aika, tutkijoita.Otetaanpa esimerkki.Mediassa on viime vuosina yleistynyt tapa, jossa puolueaktiivi tai aktivisti esitetään neutraalina tutkijana ilman, että hänen taustojaan välttämättä edes mainitaan. Asiantuntijan roolissa tiettyä puoluetta arvioimassa saattaa pahimmillaan olla kilpailevan puolueen aktiivi.”Jahas, Yle oli tehnyt vox populia, jossa vastaajat lämpimästi kannattavat Suomen ottavan kärkiroolia ilmastonmuutoksen vastaisessa taistelussa. Ainakin Kuusamosta oli löydetty ihan ”tavallinen” Virtanen. Ei tosin kerrottu, että hän on pitkäaikainen vihreiden kunnallispoliitikko”, pitkän linjan toimittaja Pekka Ervasti ihmetteli hiljattain.Jos tällaista arvostelee nimillä ja yksilöiden, se voi nykysääntöjen mukaan johtaa pahimmassa tapauksessa maalitussyytöksiin. Jos aiheesta puhuu yleisellä tasolla, kyseessä ovat yksilöimättömät väitteet eli väärin sekin.Mediaeliitti näyttäisi pyrkivän siihen, että median kritiikki muodostuisi täysin mahdottomaksi.Mediapomot ovat kuin tarjoilija, joka vastaa ruoan oudosta sivumausta valittavalle asiakkaalle, että outoa sivumakua ei ole, etkä sitä paitsi edes yksilöinyt sitä sivumakua. Ja jos olet niin tyhmä, että yksilöit, tarjoilija heittää sinut ravintolasta kadulle aggressiivisen käytöksen takia.Tällainen ei ole eduksi journalismille eikä sen luotettavuudelle.Toimivaan demokratiaan kuuluu se, että media valvoo itse itseään ja nostaa esille epäkohtia. Vallanpitäjät eivät yksinkertaisesti voi suojella itseään keksimällä ihmeellisiä sääntöjä, joiden tarkoitus on estää kritiikki ja arvostelu.Median yksi nimenomaisista tarkoituksista on nostaa esille epäkohtia. Kun ongelmista puhutaan, niille voidaan tehdä jotain. Tämä on täysin olennainen osa demokratiaa - ja pätee myös mediaan itseensä.Vihainen puhe ja henkilöön käyvät hyökkäykset ovat tietysti täysin väärin ja tuomittavia, mutta eivät mediapomot voi keksiä sääntöjä, joiden tarkoitus on vaikeuttaa median kritisointia.Tällainen, jos jokin, on omiaan vähentämään luottamusta mediaan.",0
74,"Demareiden Matias Mäkysen twiitti summaa koko absurdin näytelmän:– Orpon hallitus on ollut vallassa alle kuukauden ja nyt saatiin irtisanoutuminen väkivallasta. Antisemitismistä ja rasismista hallitus ehtikin irtisanoutua jo aiemmin useampaan kertaan. Seuraavaksi yhdessä tekemään yhdenvertaisuutta edistäviä päätöksiä.Riikka Purran tekstit 15 vuoden takaa ovat kammottavaa luettavaa. Ensireaktio niitä lukiessa oli, että eihän umpirasistista ryönää suoltava nimimerkki ”riikka” voi olla sama ihminen kuin Suomen tuore valtiovarainministeri, joka profiloituu Instagramissa viherpirtelöillä ja hempeillä koiravideoilla.Mutta Twitter-nimimerkki Tapio Kuusitapion selvitys kytkee Purran varsin saumattomasti ”riikkaan”, joka on vielä kirjoitettu väärin pienellä alkukirjaimella. Tuskin tuohon aikaan Scriptan vieraskirjassa kirjoitteli kaksi väärin nimensä kirjoittanutta ”riikkaa”, joista toinen olisi kirjoittanut rajumpaa tekstiä kuin toinen.Seuraavaksi tuli intuitio siitä, että hallitus tulee kaatumaan näihin teksteihin. Eiväthän Orpo ja Anna-Maja Henriksson voi olla mukana hallituksessa, jonka valtiovarainministeri on kirjoittanut ”mokkakikkeleistä”, ”turkkilaisapinasta” ja ammuskelusta.Orpo on vielä kommentoinut, että ministereiltä ei voi hyväksyä mitään flirttailua ääriliikkeiden, natsismin ja antisemitismin kanssa: ”Tässä täytyy olla ministereille täysin nollatoleranssi.”Hufvudstadsbladet-lehti otsikoi jo juttunsa mutkia oikoen: ”Näyttää siltä, että Riikka Purra kirjoitti rasistisia kommentteja Halla-ahon blogiin – halusi murhata somaleja ja sylkeä kerjäläisten päälle.”Suomen maine ulkomailla tuo hallitukselle lisäpaineita, varsinkin jos otsikointi jatkuu samanlaisena kuin Höblän otsikko.Sanna Marinin hallitusta ylistettiin kaikkialla maailmassa; nykyistä kutsutaan jo ”kauhukabinetiksi”.Kerrassaan hienoa Suomi-kuvaa!Orpo painuikin perunakuoppaan, josta tiedotti lopulta, että hallituspuolueet ovat sitoutuneet yhdenvertaiseen, tasa-arvoiseen ja turvalliseen yhteiskuntaan, jossa kenenkään ei tarvitse pelätä – ja kiitteli sitä, että Purra irtisanoutui väkivallasta.Maanantaisessa blogissaan Purra oli kuitenkin kieltäytynyt irtisanoutumasta vanhoista kirjoituksistaan, eikä edes pahoitellut niitä. Hän ei myöntänyt eikä kieltänyt edes sitä, onko hän nimimerkki ”riikka” Scriptan vieraskirjassa.Päinvastoin hän totesi, että hänelle ei tulisi mieleenkään alkaa irtisanoutua tai pahoitella tekemisiään ja sanomisiaan vuosien ja vuosikymmenten takaa. Hän sanoi olevansa osasta mielipiteistä edelleen samaa mieltä, osasta eri mieltä.Uhmakkaasti Purra totesi, ettei aio lähteä median eikä vasemmistoliiton kanssa peliin väittelemään siitä, mistä hän on mitäkin mieltä.Vasta tiistaina – pakon edessä – Purra taipui pyytämään anteeksi. Ja teki senkin Twitterissä. Toimittajille hän vastaili enintään tekstiviestitse, jos sitäkään. Esimerkiksi Iltalehti ei ole saanut Purraa kiinni pariin päivään.Kun ex-pääministeri Sanna Marin joutui maailmanlaajuiseen kohuun tanssivideosta, hän järjesti infon ja vastaili kaikkiin toimittajien kysymyksiin suoraselkäisesti. Purran pitäisi tehdä nyt sama. Mennä vaikka A-studioon, lopettaa ylimielinen uhmakkuus ja puhua suoraan medialle, äänestäjilleen ja Suomen kansalle. Purran täytyy lopettaa piileskely.Hallitus tuskin kaatuu tähän kohuun, sillä kokoomuksella on liian paljon pelissä. Hallitusohjelmaa sorvattiin Säätytalolla ennätyspitkään ja saatiin lopulta kasaan. Kokoomuksen näkökulmasta tässä ovat vastakkain 15 vuotta vanhat tekstit ja hallitusohjelma, jonka kokoomus toivoo panevan Suomen talouden kuntoon.Jos hallituskumppanit kaatavat hallituksen vanhojen tekstien takia, edessä on sinipunahallitus tai mahdollisesti uudet vaalit. Sitä kukaan valtioneuvostossa tuskin haluaa.Tilanne on kuitenkin äärimmäisen kiusallinen paitsi perussuomalaisille myös puolueen hallituskumppaneille. Jos PS ei pärjää tässä hallituspohjassa, se tuskin pärjää missään muussakaan.Kohut seuraavat toisiaan, hallitustaival on vasta alkumetreillä.En panisi kovin paljon euroja likoon sen edestä, että tämä hallitus istuu täydet neljä vuotta.Purra seuraa näemmä tässäkin asiassa mentorinsa Jussi Halla-ahon viitoittamaa tietä. Halla-aho ei missään vaiheessa taipunut pahoittelemaan vanhoja kirjoituksiaan, Purra teki sen vasta pakon edessä, valtavan paineen alla.Ei kannattaisi leikkiä Halla-ahoa, jonka ajattelu sopii ehkä oppositioärisijälle, mutta ei valtiovaltiovarainministerille.Ajattelu menee jotenkin näin: PS on traumatisoitunut vanhojen tekstien kaivelusta ja kokemuksestaan siitä, että puoluetta kohdellaan mediassa epäreilusti, mitä ilman muuta toisinaan tapahtuukin. Puolue tietää, että oppositio ja vihervasemmisto eivät lopeta huutoaan, vaikka persu nöyrtyisikin pyytämään anteeksi.Eivät lopetakaan, mutta kyse ei ole siitä, vaan hallituskumppaneiden luottamuksesta. Se saattaa mennä yhdessä yössä, silmänräpäyksessä.Halla-aho oli oppositioajan johtaja, mutta Purran asema valtioneuvoston jäsenenä on täysin toinen – ja paljon vaativampi. Perussuomalaisten poliittinen lähitulevaisuus riippuu täysin hallituskumppaneista. Niin kauan kuin persuilla on niiden luottamus, hallitus pysyy kasassa. Kun se menee, persujen seuraavat vuodet tällä kokoonpanolla kuluvat oppositiossa tuuleen huudellen.Purran kannattaisikin hahmottaa paremmin puolueen muuttunut asema: räyhäkäs oppositiohuutelija istuu nyt hallituksessa – ja todeta, että rasismille on perussuomalaisissa nollatoleranssi. Toivottavasti hän myös aidosti olisi tätä mieltä.Myös presidentti Sauli Niinistö totesi tiistaina, että hallituksen olisi viisasta ottaa selkeä nollatoleranssi rasismiin.Vielä tästä kohusta hallitus näyttäisi selviävän kuivin jaloin. Syksyllä asiasta järjestettäneen luottamusäänestys, mutta siinä vaiheessa kohu on jo hiipunut ja hallitus hitsautunut entisestään yhteen.Ellei sitten tule jälleen uusia kohuja. Ja mihinkäs ne nyt lakkaisivat, kun on vauhtiin päästy!Juttua korjattu 26.7. kello 17.30. Aiemmin jutussa kerrottiin, että ”riikka”-nimimerkin kirjoituksessa olisi käytetty ilmaisua ”turkkilaisapinat”. Tosiasiassa siinä käytettiin yksikkömuotoa ”turkkilaisapina”.",0
75,"“Jokainen kirja on kirjoitettu uudestaan, jokainen taulu maalattu uudestaan, jokainen patsas, katu ja rakennus nimetty uudestaan, jokainen ajankohta muutettu toiseksi. Historia on pysähtynyt. Ei ole muuta kuin loputon nykyhetki, jossa puolue on aina oikeassa."" George Orwell: 1984.Orwellin 1940-luvulla kirjoittamat ajatukset kuvaavat kaamean täsmällisesti tätä päivää. On hirvittävää nähdä, kuinka patsaita kaadetaan, kuinka ihmisiä irtisanotaan yksittäisten lipsahdusten takia, kuinka kirjoja kirjoitetaan uudelleen juuri kuten Orwell ennusti.Parhaillaan Uncle Ben’s miettii mustan miehen poistamista logostaan, Eskimo-jäätelön valmistaja miettii epäsopivaksi katsotun nimen muuttamista.En ihan ymmärrä, mihin mustaihoisten ihmisten siivoaminen pois näkyviltä ja mainoslogoista auttaa ja miksi jäätelön nimi pitää muuttaa, vaikka termi ei ole suomen kielessä loukkaava.Sanna Ukkolan kolumni: Timo Harakan esitys “totuuskomiteasta” on pöyristyttävä – media on jo nyt liian yksisilmäinenKieltä ja symboleita kirjoitetaan kiireellä uusiksi. Helsingin kaduille ilmestyy sukupuolineutraaleja liikennemerkkejä, joissa ihmiset ovat pallopäisiä hahmoja, kaupunki muuttaa ammattinimikkeet sukupuolineutraaleiksi, hallitus puuhaa keskellä koronakriisiä kovaa vauhtia kalliita sukupuolineutraaleja henkilötunnuksia.Miksi muuten tienvarsien hirvivaroitusmerkeissä on edelleen sarvet, vaikka niitä on luonnossa vain uroshirvillä? (Porovaroitusmerkit ovat ok, koska porojen molemmilla sukupuolilla on sarvet.)HBO poisti hiljattain yhdeksi maailman parhaaksi elokuvaksi kutsutun Tuulen viemää -leffan toistaiseksi suoratoistopalvelustaan, koska elokuvassa esitetään rasistisia ja etnisiä ennakkoluuloja.Se on varmasti ihan totta, mutta miksi HBO:ssa sitten näytetään esimerkiksi Handmade’s Talea, jossa näytetään teloituksia ja naiset esitetään synnytyskoneina?Samoin BBC ja Netflix poistivat takavuosien huippusuositun Pikku Britannia -sarjan, koska se sisälsi rasistisina pidettyjä blackface-kohtauksia.Yhdysvalloissa täysin tuntematon nainen sai hiljattain potkut, kun kävi ilmi, että hän oli esiintynyt Halloween-juhlissa blackface-asussa irvaillakseen blackfacea puolustaneelle tv-juontajalle Megyn Kellylle. Kelly sai niin ikään pari vuotta sitten potkut kommenttiensa takia.Washington Post kirjoitti laajan jutun naisesta hänet nimeltä mainiten – ja tämä johti naisen potkuihin. Nainen ei ollut julkisuuden henkilö vaan keski-ikäinen graafinen suunnittelija, mutta Washington Post päätti nimetä ja häväistä hänet.UCLA:n professori joutui tutkinnan kohteeksi, kun hän luki ääneen Martin Luther Kingin Kirjettä Birminghamin vankilasta, tieteilijä sai potkut, kun hän retwiittasi tutkimuksen, jossa arveltiin, että väkivallattomat protestit voivat olla poliittisesti tehokkaampia kuin väkivaltaiset.Yhdysvalloissa lukuisat toimittajat ovat saaneet viime päivinä potkuja varomattomiksi katsottujen sanojen tai otsikoiden takia. Philadelphia Insiderin toimittaja sai potkut, kun hän hyväksyi otsikon “Buildings Matter, Too”. Black Lives Matter -liikkeeseen ilmeisesti viittaava otsikko oli kieltämättä epähieno aikana, jolloin mustat kampanjoivat oikeuksiensa puolesta.New York Timesin mielipidepalstan vastaava toimittaja joutui eroamaan kohun jälkeen, joka sai alkunsa lehden julkaisemasta mielipidekirjoituksesta. Kirjoituksessa republikaanisenaattori toivoi valtiolta sotilaallista voimankäyttöä poliisiväkivallan vastaisten mielenosoitusten nujertamiseksi.Sanna Ukkola: Sauli Niinistö tarjosi nyrkkiä, Sanna Marin näytti keskisormea - miksi? Edward Colstonin patsas kaadettiin Bristolissa 13.6.2020. ZumaVastaavia tapauksia on lukuisia.“Amerikkalainen vasemmisto on menettänyt järkensä. Siitä on tullut pelkurimainen joukkio yläluokkaisia sosiaalisen median addikteja, jotka siirtyvät rangaistuksesta toiseen ja tuhoavat ihmisten maineita ja työuria hengästyttävällä rentoudella”, kirjoitti Matt Taibbi erinomaisessa artikkelissaan.Viime päivinä olemme lukeneet uutisia siitä, kuinka historiallisia patsaita on kaadettu tai tuhottu ympäri maailmaa. Winston Churchillin patsas töhrittiin, Kolumbuksen patsaita on turmeltu, Suomessa vasemmistonuoret hyppäsivät moraaliposeerauskelkkaan ja haluavat siirtää Mannerheimin patsaan pois silmistä erilliseen patsaspuistoon. Mikko Kärnä höpöttää jotain Maailman rauha -patsaan ja Kansojen ystävyyden monumentin poistamisesta, koska ne ihannoivat Neuvostoliiton kommunistista diktatuuria.Mitäs jos jätettäisiin ne patsaat paikoilleen ja elokuvat nähtäville?Historia ei pyyhkiydy pois sillä, että se siirretään pois silmistä. Historian hirmutöistä vaikeneminen ei ole ratkaisu mihinkään. Kuvitteleeko joku tosissaan, että yhden patsaan kumoaminen pyyhkisi pois historian kamaluudet?Ihmisyyteen kuuluu myös se, että ihminen oppii menneisyydestään – ja se, että me tiedämme, mistä olemme tulleet. Poliittisen korrektiuden nimissä ei voi kieltää ihan kaikkea, ihan jokaisen väärinajattelijan tai vahingossa mokanneen elämää ei voi tuhota.Ja mihin tämä kaikki loppuu? Pitääkö George Washington, Thomas Jefferson ja James Madison poistaa historiankirjoista? Muuttaako häpäisy ja julkinen nöyryyttäminen asioita paremmaksi?Rasismi on yksi ihmiskunnan hirvittävimpiä asioita ja on hyvä, että sitä vastaan kamppaillaan. En kuitenkaan usko, että historiallisten elokuvien poistaminen, ihmisten tuhoaminen ja patsaiden särkeminen auttaa yhtään mihinkään. Itse asiassa uskon, että patsaiden turmelu vie tilaa ja huomiota tärkeältä asialta, ylilyönnit kääntyvät tarkoitustaan vastaan.Sanojen sensurointi on loputon suo. Twitter elää loukkaantumisista ja pöyristymisistä. Ja pöyristymiskampanjat alkavat yksittäisistä twiiteistä, joihin muut lähtevät mukaan. Jos jokaisen elokuvan, jokaisen kirjan ja jokaisen mainoslogon täytyy saada jokaikisen twitter-käyttäjän hyväksyntä, mitä jää jäljelle? Kasvottomia, sukupuolettomia hahmoja ja symboleita – ikävystyttäviä ja latteita kuin Helsingin kaupungin pallopäiset liikennemerkit.Katsoin hiljattain kaksikymmentä vuotta vanhan South Park -elokuvan, joka oli räävittömyydessään aivan loistava. Mutta en voinut olla miettimättä, että elokuvaa ei voisi millään tehdä tänä päivänä, niin poliittisesti epäkorrektia osa huumorista oli.Tämän päivän tilanne muistuttaa Kiinan kommunistisesta kulttuurivallankumouksesta, jossa tuhottiin kulttuuriaarteita, temppeleitä ja hautoja ja poltettiin kirjoja, punakaartilaiset vaihtoivat katukylttien nimiä. Orwellin dystopia on todellisuutta viimeistään tänä päivänä. Olemme astuneet maailmaan, josta ei ole paluuta.Mutta nykypäivän noitavainot eivät lopeta vihaa eivätkä kamaluuksia – ne lisäävät niitä.Black Lives Matter -mielenosoittajat heittivät Edward Colstonin patsaan veteen Bristolissa. Storyful",0
76,"Kun Suomen Kuvalehti julkaisi laajan jutun taidekouluihin hiipineestä aktivismista, moni raivostui. Toimittaja Aurora Rämön jutussa kerrottiin, kuinka taideopiskelijat kieltäytyivät lukemasta Shakespearea: jotkut pitivät rakenteellisena väkivaltana sitä, että he joutuivat lukemaan kotonaan Hamletia tai esimerkiksi Romeota ja Juliaa, koska ne edustivat “raiskauskulttuuria”.SK:n juttu nostatti hirvittävän vihan ja torjunnan. Moni leimasi jutun suoranaiseksi valehteluksi, Yle kirjoitti laajan “vastineen”, jossa opiskelijat kiistivät jutun väitteitä.Samanlainen myrsky nousi, kun Helsingin Sanomien pääkirjoitustoimituksen esimies Saska Saarikoski kirjoitti pääkirjoituksen, jossa hän vertasi nykypäivän yliopistoja 70-luvun taistolaisuuden täyttämiin oppilaitoksiin ja puhui erityisesti taidekouluihin juurtuneesta intersektionaalisesta ideologiasta. Kirjoituksen mukaan mitä kauemmas tieteen ytimestä edetään humanistisille ja taiteellisille aloille, sitä enemmän akateemiseen kilpailuun tulee mukaan ideologiaa.Kirjoituksesta nousi kohu, somessa puhuttiin “pommista” ja sodanjulistuksesta, vasemmistotaustainen taloustieteilijä Markus Jäntti toivoi, että kollegat eivät enää antaisi Hesarille haastatteluja.Osasin siis odottaa palautevyöryä, kun kirjoitin viime viikon kolumnin yliopistoihin pesiytyneestä woke-ideologiasta.Haastattelin siinä yliopistojen opettajia ja tutkijoita, jotka kertoivat, kuinka joutuivat työskentelemään pelon ilmapiirissä, jossa vääriä ajatuksia kytättiin ja niistä kanneltiin esimiehille. He eivät halunneet antaa kommentteja nimellään juuri tästä syystä.Osasin odottaa myös sitä, että koko aihe kiistetään täysin: yliopistoilla ei ole wokea. Näin kävikin.Aihe trendasi pari päivää Twitterissä, kun yliopistossa työskentelevät kiiruhtivat kieltämään kollegojensa kokemukset, samainen Markus Jäntti esimerkiksi vertasi woke-ilmiötä hammaskeijuun: sitä ei yksinkertaisesti ole olemassa.Moni älähti, että ei ole koskaan törmännyt wokeen kampuksella. Harva on törmännyt jääkarhuihinkaan luonnossa, mutta kiistäpä sitten niiden olemassaolo.Suomalaisten yliopistojen wokesta on kirjoitettu valtavasti, joten on suhteellisen hämmentävää kiistää koko ilmiö.Milloin Oulun yliopiston ylioppilaskunta pyytää anteeksi kulttuurista omimista, kun videolla vilahtaa saamelaisrumpu, milloin ylioppilaskunta toisensa jälkeen julistautuu feministiseksi yhteisöksi.Eikä woke-ideologia ole enää yliopistoissa pelkästään muutamien opiskelijoiden sekoilua vaan se on valunut jo instituutiotasolle.Helsingin yliopiston varadekaani kuvaili Afrikan tähteä rasistiseksi peliksi, kun nousi kohu siitä, että oppilaat olivat pukeutuneet Afrikan tähden pelinappuloiksi.Helsingin yliopisto lisäsikin kohun jälkeen tuutorikoulutukseen osion antirasismista – ja kertoi valmistelleensa henkilöstölle räätälöidyn kolmipäiväisen antirasismikoulutuksen osana antirasismi-teemavuotta.Koko Afrikan tähti -kohu perustui väärinymmärrykseen, mutta tällä ei ollut väliä. Helsingin yliopisto lähti täysin laukalle ja leimasi samalla omat opiskelijansa ja kaikkien tunteman pelin.Helsingin yliopiston ylioppilaskunnan ohjeissa puolestaan ohjeistetaan tunnistamaan omat etuoikeudet, muistamaan turvallisen tilan periaatteet ja käyttämään sisältövaroituksia tarpeen tullen, jos käsiteltävät asiat voivat sisältää järkyttävää tai loukkaavaa materiaalia.Tampereen yliopistossa ei puhuta enää edes turvallisesta tilasta vaan “turvallisemmasta tilasta”.Turun yliopistossa opettajille suositellaan muun muassa, että opetuksen suunnittelussa tulee ottaa huomioon se, mitä sukupuolta oppikirjojen ja muun oppimateriaalin kirjoittajat ovat ja varmistaa, että molempia on edustettuina.Suomen opettajaksi opiskelevien liitto on vaatinut antirasismia osaksi kaikkia valtakunnallisia opetussuunnitelmia.Turvalliset tilat, etuoikeudet, sisältövaroitukset ja antirasistiset uudelleenkoulutukset ovat jo arkipäivää yliopistoissa. Nämä kaikki kuuluvat intersektionaaliseen ideologiaan eli juuri siihen kohuttuun wokeen.Näitä uuden ajattelun mukaisia esimerkkejä eri yliopistoista löytyy niin runsaasti, että woken olemassaolosta ei tarvitse edes väitellä.Mutta mitä pahaa näissä asioissa on? Eikö rasismin välttäminen ole hyvä asia ja eikö ole oikein, että sisältövaroituksilla otetaan huomioon herkimmät oppilaat?Toki voisi kuvitella, että aikuiset opiskelijat osaisivat peruskäyttäytymissäännöt ilman erikseen luotuja turvallisia tiloja tai uudelleenkoulutuksiakin.HS kertoi viime viikolla tutkimuksesta, jonka mukaan yli 55 prosenttia opiskelijoista koki, että yliopistojen ilmapiiri estää sanomasta joitakin asioita, joihin he uskovat, koska muut saattavat kokea ne loukkaaviksi.Vain 40 prosenttia vastaajista katsoi, että yliopistoissa rohkaistaan opiskelijoita ja opettajia kuuntelemaan ihmisiä, joiden uskomukset eroavat heidän omistaan.Esimerkiksi 2000-luvun alussa feministisissä blogeissa yleistyneet sisältövaroitukset ovat niin sanotun woke-kulttuurin luomuksia aivan samalla tavalla kuin turvalliset tilat. Niiden tarkoitus on varoittaa etukäteen mahdollisesti loukkaavasta tai traumatisoivasta sisällöstä.Ylipäänsä koko sisältövaroitusten hyödyllisyys on pitkälti tyrmätty, ne voivat joissain tapauksissa olla jopa haitallisia. Tutkijoiden mukaan sisältövaroitukset saattavat jopa lisätä sitä, että ihmiset pitävät traumojaan omaa identiteettiään määrittelevänä tekijänä.Myös turvalliset tilat yliopistoilla voivat olla haitallisia ja ylisuojelevia, vaikka tarkoitus ehkä onkin hyvä: päästää ääneen myös ryhmät, jotka eivät ole aiemmin ääneen päässeet.Antirasismi puolestaan ei ole kriitikkojen mukaan rasismin vastaisuutta, vaan poliittinen aate, joka näkee ihmiset ryhmiensä edustajina.Liberaali, itsekin musta professori John McWhorter käy läpi antirasistisen ideologian haitallisuutta kirjassaan Woke Racism. Hänen mukaansa antirasismi ei suojele mustia ihmisiä vaan päinvastoin haittaa heitä.Barack Obama on suhtautunut kriittisesti woke-ajatteluun, kolumnisti kirjoittaa. EPA/AOPYliopistojen politisoitumisesta on keskusteltu esimerkiksi Yhdysvalloissa pidempään: siellä yliopistot ovat taipuneet painostuksen alla esimerkiksi perumaan tapahtumia, hyllyttämään esiintyjiä ja siivoamaan pois mahdollisesti loukkaavat puheet, ideat ja ajatukset.Suomessakin on vastaavaa nähty, esimerkiksi kun Åbo Akademi kielsi miesten tasa-arvoseminaarin järjestämisen tiloissaan, koska osa yliopiston henkilökunnasta koki ohjelman ja vieraat loukkaavina.Eikä kyse ole mistään konservatiivien pelottelusta, esimerkiksi presidentti Barack Obama on jatkuvasti puhunut yliopistojen woke-kulttuuria vastaan – kuten monet muut liberaalit ajattelijat.Aiheesta paljon kirjoittaneen sosiaalipsykologin Jonathan Haidtin mukaan lopullisena tavoitteena näyttää olevan muuttaa kampukset “turvallisiksi tiloiksi”, joissa nuoria aikuisia suojataan  sanoilta ja ideoilta, jotka tuntuvat joistakuista epämukavilta. Liike pyrkii myös rankaisemaan niitä, jotka toimivat “väärin”, vaikka vahingossakin. Haidtin mukaan tämä luo kulttuurin, jossa jokaisen on mietittävä kahdesti ennen kuin uskaltaa puhua, jotta häntä ei syytettäisi tunteettomuudesta tai vielä pahemmistakin asioista.Käsitys siitä, että nuoret ovat emotionaalisesti hauraita ja ihmiset jakautuvat hyviin ja pahoihin on erittäin haitallinen ja vahingoittaa nuoria.Yliopistojen tehtävä ei ole ylisuojella oppilaita eikä toimia turvallisena tilana vaan kehittää ajattelua ja keskustelutaitoja, rohkaista kohtaamaan myös omista poikkeavia mielipiteitä, antaa eväitä kohtaamaan myös todellinen maailma, jossa on paljon “epämukavia” asioita.Tietenkään tilanne ei ole Suomessa yhtä paha kuin esimerkiksi Yhdysvalloissa, eikä kaikissa yliopistoissa tai kaikissa laitoksissa liikehdintä näy samalla tavalla.Mutta jos yli puolet opiskelijoista kokee jo Suomessakin, että he eivät voi puhua vaikeista aiheista vapaasti, meillä on käsissämme valtava ongelma.Jos opettajat eivät uskalla kertoa nimellään työyhteisöjensä ongelmista vaan vuotavat aiheesta anonyymisti toimittajille, niin jokin on vialla.Juuri yliopistojen kuuluisi olla totuuden, tieteen, rohkeuden ja vapaan keskustelun areenoita. Tasa-arvoa ja yhdenvertaisuutta pitäisi puolustaa liberalismin, ei intersektionalismin keinoilla.On hämmentävää, että tämän sanominen ääneen aiheuttaa yliopistoväessä kerta toisensa jälkeen massiivisen porun. Aihe saa kokeneet tieteentekijät omituiseen siilipuolustukseen.Raadollinen syy lienee se, että he yrittävät varjella yliopistojen mainetta määrärahaleikkausten pelossa.",0
77,"Jokin oli muuttunut.Ennen niin huoliteltu kaverini Juho (nimi muutettu) tuli tapaamisiin suttuisen näköisenä, likaisissa vaatteissa, hiukset pesemättöminä. Hän saattoi istua yksin kotonaan, tuntikausia pimeässä huoneessa ja vain tuijottaa eteensä.Hän kertoi minulle kuulevansa muiden ihmisten ajatuksia. Hän kertoi pelkäävänsä, että häntä tarkkaillaan. Kotiin oli asetettu kameroita, jotka kuvasivat häntä. Kadulla häntä seurasi armeija tummiin pukeutuneita miehiä. Hänen vastuullaan oli pelastaa maailma.Juho oli aina ollut eksentrinen, joten ajattelin aluksi, että tämä on taas jokin performanssi. Sitten Juho joutui suljetulle osastolle.Hän oli kokeillut kannabista ennen sairastumistaan, mutta vain muutaman kerran. Kannabis oli laukaissut psykoosin, johon Juholla oli lääkärin mukaan alttius.Opiskelin sähköistä viestintää Leedsin yliopistossa. Muistan vieläkin elävästi, kuinka menin ensimmäisellä viikolla alakerran opiskelija-asuntoon, ja nuoret alkoivat ilmeenkään värähtämättä kääriä keittiön pöydällä kannabissätkiä. En ollut koskaan nähnyt moista Oulussa, jossa en ollut ikinä edes törmännyt huumeisiin. Suhtautuminen huumeisiin oli täysin toisenlainen Britanniassa. Koko huumekeskustelu oli paljon sallivampaa.Muistan vielä yli parikymmentä vuotta myöhemmin, kuinka luin lehdistä juttuja miellyttävistä huumekokemuksista, positiivisia huumejuttuja. Muistan ne siksi, että olin niin ällistynyt: sellaisia ei Suomessa nähnyt, ei olisi tullut kuuloonkaan. Suomessa suhtautuminen oli päinvastoin jopa vähän hysteeristä: jos huumeita kerran kokeilet, niin mörökölli sinut nappaa.Kannabiksen polttelu oli Britanniassa opiskelijapiireissä jo tuolloin yleistä. Kurssillani oli useita poikia, jotka polttivat säännöllisesti, varmaan päivittäin. Muistan heidän lasittuneet katseensa ja haahuilevan olemuksensa. Ikään kuin he olisivat olleet pumpulissa koko ajan. Pilvessä. He eivät olleet ihan samalla tavalla läsnä tässä maailmassa kuin muut opiskelijat.Vihreistä tuli viikonloppuna ensimmäinen eduskuntapuolue, joka kannattaa kannabiksen laillistamista. Vihreiden mukaan kyseessä olisi “hyvä tapa elvyttää taloutta” koronakurimuksen jälkeen.En oikein tiedä, miten talous elpyisi, kun rahaa menee helposti paljon enemmän laillistamisen negatiivisten vaikutusten hoitoon.Keskustelu käy kuumana suuntaan ja toiseen, ihmiset argumentoivat tunteella ja intohimolla. Vaikka kyseessä on varsin pieni asia, jokaisella tuntuu olevan aiheesta vakaa näkemys. Mutta entäs jos katsottaisiin tilastoja?Yhdysvaltain Coloradossa marihuanan käyttö lisääntyi 94 prosenttia laillistamisen jälkeen. Marihuanaan liittyvien sairaaloiden päivystyskäyntien määrä kasvoi 54 prosentilla.Laillistamisen jälkeen liikennekuolemat, joissa kuljettaja oli nauttinut marihuanaa, nousivat 109 prosenttia, kun kaikki Coloradon liikennekuolemat lisääntyivät vain 31 prosenttia.Niiden itsemurhien määrä, jossa henkilö oli nauttinut marihuanaa nousi 14 prosentista 23 prosenttiin neljässä vuodessa, marihuanaa käyttävien raskaana olevien naisten määrä nousi, pikkulasten myrkytykset lisääntyivät.Jokaista verotuloihin kertynyttä dollaria kohden Colorado käytti noin 4,5 dollaria  laillistamisen negatiivisten vaikutusten hoitoon.Kannabiksen käytön nuorena aloittaneilla on jopa seitsenkertainen riski vaikeaan psykiatriseen sairauteen.Selkein riski liittyy skitsofreniaan, ja akuutin psykoosin takia hoitoon päätyneillä on merkittävästi useammin kannabistausta. Myös vaikean masentuneisuuden ja itsemurha-alttiuden riski on kohonnut.Erityisessä riskiryhmässä ovat alle 18-vuotiaat, sillä heidän aivojensa kehitys on vielä kesken. Miesten ja naisten aivot kehittyvät kuitenkin vielä tämänkin jälkeen.Kannabis hidastaa ajatuksenjuoksua, syy-seuraussuhteiden ymmärtämistä ja hahmotuskykyä. Käytännössä se tekee sinusta tyhmemmän.Päivittäinen runsas käyttö passivoi, syrjäyttää ja heikentää lähimuistia.Moni kaverini identifioituu klassiseksi liberaaliksi. He kannattavat kannabiksen laillistamista arvopohjaisesti: ihmisillä täytyy olla vapaus valita. Yksilönvapaus on tärkeä arvo, eikä sitä pitäisi kovin helposti rajoittaa vain siksi, että ihminen voi käyttää vapauttaa itselleen haitallisella tavalla.Samaan aikaan me kuitenkin jatkuvasti, joka päivä, rajoitamme kansalaistemme toimia. Yhteiskunta, jossa kaikki olisi sallittua olisi anarkia.Kannabiksen tai muut huumeet laillistaneissa maissa huumetilanne on ollut ihan toinen kuin Suomessa. Käyttö on ollut huomattavasti yleisempää. Nämä maat ovat käytännössä luovuttaneet mahdottoman tilanteen edessä, nostaneet kädet pystyyn.Suomi ei ole vielä läheskään siinä tilanteessa, että meidän pitäisi luovuttaa. Meillä ei ole mitään kiirettä tehdä tällaisia päätöksiä tilanteessa, jossa meillä on vielä hyvin vähän dataa maailmalta laillistamiskokemuksista ja niiden vaikutuksista.Meillä on aikaa odottaa ja kerätä lisää tietoa.Kaverini Juho ei ole yksin. Hänellä on lukemattomia kohtalotovereita. Hän sai psykoosin silmieni edessä muutama tunti sen jälkeen, kun oli polttanut kannabista. Talutin hänet autoon, laitoin turvavyön, yritin rauhoitella. Ja vein kotiin. Juho oli suljetulla osastolla sen jälkeen pitkään. Hän ei koskaan palannut ennalleen.En haluaisi tähän maahan lisää juhoja.",0
78,"Viime päivinä olemme nähneet niitä jälleen: polvilleen heittäytymistä, tukun turhia anteeksipyyntöjä ja julkisia itseruoskintoja.Kokoomuksen puheenjohtaja Petteri Orpo syytti haastattelussa Sanna Marinia (sd) ja Annika Saarikkoa kiljumisesta – ja päätyi pahoittelemaan sanavalintaansa.Etlan Aki Kangasharju pyysi anteeksi aiheuttamaansa mielipahaa sen jälkeen, kun Hesari uutisoi hänen vihjanneen Sanna Marinin tulleen hulluksi.Vihreiden kansanedustaja Pirkka-Pekka Petelius narahti laiminlyönneistä liittyen ahvenanmaalaiselta rahapeliyhtiöltä saatuihin tuloihin – ja syöksyi Twitteriin pyytelemään anteeksi.Kun näin ensimmäisen kerran otsikon, jossa kerrottiin Orpon syyttävän Marinia ja Saarikkoa kiljumisesta Ylen A-talk-lähetyksessä, tiesin heti, että kohuhan siitä sukeutuisi.Nykyisessä sairaassa ilmapiirissä miehiä saa syyttää mansplainauksesta ja setäselittelystä ilman seuraamuksia, mutta naisiin ei saa missään nimessä liittää sanaa, jossa heidän vihjataan huutavan kimeällä äänellä. Se on sukupuolittunutta sortoa.Vihreiden europarlamentaarikko Ville Niinistö rynnisti paheksumaan kyseistä sanaa. Niinistö totesi, että Orpo taitaa vedota sukupuolistereotypioihin ankeasti ja tavalla, jota Niinistö ei enää uskonut näkevänsä.Myös SDP:n Otto Köngäs havaitsi pelipaikan ja kirjoitti Twitterissä:“Siinä keskustelussa ei ollut minkäänlaista kiljumista, vaan täysin normaalia poliitikkojen piikittelyä. Mutta hei, naiset ne kiljuu. Helvetin kokoomus, skarpatkaa.”Siis poliittiset vastustajat paheksuivat. Toistan: poliittiset vastustajat. Heidän tehtävänsä on tarttua joka ikiseen asiaan, paheksua kaikkea mahdollista – ja sovinistikortti pelataan ilman muuta uudelleenkin, jos se näyttää tepsivän.Opponentit luonnollisesti toimivat sodankäynnin areenoilta kopioiduilla taktiikoilla: hyökkää omilla vahvuuksillasi vastustajan heikkojen kohtien kimppuun.Orpo olisi voinut seistä pystypäin ihan normaalin, puhekielisen sanansa takana, mutta hän nöyrtyi pahoittelemaan.Sanansa hän olisi toki alunperin voinut valita toisin ihan vain, jotta turhanpäiväiseltä kohulta vältyttäisiin, mutta kun maito on kaatunut, sitä ei saa enää takaisin tonkkaan. Eikä sitä kannata uudestaankaan kaataa lattialle.Pahoittelu on vain kumarrus poliittisen vastustajan puoleen ja kehotus jatkamaan mukapahastumisia.Etlan Aki Kangasharjun anteeksipyyntö liittyi niin ikään pääministeri Mariniin.Kangasharju epäili puheessaan, että Marin on alkanut kannattaa niin sanottua uutta rahateoriaa.“Jopa pääministerimme sanoo, ettei meidän tulisi nostaa korkoja, koska se ajaa taloutemme taantumaan, vaan meidän tulisi tehdä jotain muuta. Eli poliitikotkin ovat tulleet hulluiksi”, Kangasharju sanoi englanniksi pitämässään esityksessä.Pääministeri ei kylläkään ole suoraan sanonut, ettei ohjauskorkoja tulisi nostaa, mutta kohu nousi sanoista “tullut hulluksi”, gone crazy.Hesari otsikoi uutisensa toteamalla, että Etlan johtaja vihjasi Marinin tulleen hulluksi, mistä Kangasharju hermostui.Aki Kangasharju. Outi Järvinen / KLHän pyysi Twitterissä anteeksi aiheuttamaansa mielipahaa ja korosti, ettei viitannut mielenterveydellisiin asioihin. No shit, Sherlock!Sitten Kangasharju syytti Hesaria kiusaamisesta.Ihan turhaan Kangasharju pahoitteli. Mahtavaa, että taloudesta puhutaan viimein vähän aiempaa räväkämmin äänenpainoin. Eihän nyt kukaan tosissaan uskonut, että Kangasharju puhuisi aidoista mielenterveysongelmista, kyse oli kielikuvasta.Aikuiset ihmiset. HS:n otsikko veti ehkä mutkia suoriksi, mutta Hesari siteerasi Kangasharjua riittävän tarkasti. Tulla hulluksi ei suomeksikaan viittaa välittämättä mielenterveysongelmiin, vaan sitä käytetään laajemmin aivan kuten englannissakin.Jos sanotte jotain, pysykää sen takana. Lopettakaa nolo mielistely. Miksi pyydellä anteeksi tällaista mikroskooppisen pientä kohua, jolla ei ole lopulta mitään merkitystä? Kangasharjun sanojen konteksti kävi kyllä jutusta ilmi.Entäpä sitten vihreiden Pirkka-Pekka Petelius? Poliitikkona lähes koko kautensa tuppisuuna kököttänyt Petelius on profiloitunut poliittisella urallaan lähinnä anteeksipyynnöillä.Kun Iltalehti teki juttua rahapeliyhtiö Pafin ja Peteliuksen proggiksesta, Petelius ei vastannut haastattelupyyntöihin eikä kommentoinut lehdelle asiaa millään tavalla.Sen sijaan hän pyysi Twitterissä anteeksi sitä, että hän oli laiminlyönyt kansanedustajalta edellytettyä huolellisuutta tulojen ilmoittamisessa.Ehkä kannattaisi kommentoida asiaa etukäteen juttua tekevälle lehdelle eikä pyydellä myöhemmin Twitterissä puolivillaisesti anteeksi, kun jää rysän päältä kiinni.Aiemmin Petelius pyyteli ihan turhaan anteeksi saamelaisilta 30 vuotta vanhoja sketsisarjojaan, jotka olivat, niin, aikansa kuva.Sen jälkeen myös romaniyhteisö vaati Peteliukselta anteeksipyyntöä, johon hän, tietysti, suostui ja aneli anteeksi myös romaneilta sketsihahmojensa “haitallisesta vaikutuksesta”.Tiettävästi Petelius ei ole vielä pyytänyt anteeksi pääsiäishanukkaalta.Paljon kertoo sekin, että politiikan toimittajana en muista Peteliuksen lausuneen mitään politiikasta missään vaiheessa, mutta muistan hänen toistuvat anteeksipyyntönsä.Lopettakaa nyt hyvät miehet jatkuva nöyristely ja ottakaa itseänne niskasta kiinni.Suomi on täyttynyt mielensäpahoittajista ja pahoittelijoista. Julkinen anteeksipyytely on yleensä kriisiviestijöiden ensimmäisiä neuvoja nykymaailmassa, jossa maineenhallinta on kaikki kaikessa.Myös kansa vaatii aggressiivisesti julkista pahoittelua, nöyrtymistä. Kun olet langennut polvillesi verenhimoisen someyleisön edessä, ruoskinut itseäsi ja heitellyt tuhkaa päällesi, kohu ehkä laantuu hetkeksi, ehkä ei – ja pian sinulta vaaditaan jo seuraavaa anteeksipyyntöä.Julkinen anteeksipyyntö onkin kärsinyt inflaation, ja siihen tulisi turvautua äärimmäisen harvoin. Jos pyydät anteeksi pikkuasiaa, kerrot samalla, että sinuun voi vaikuttaa oman imagosi kautta.Ihmisten ja yritysten sietokyky pienten, merkityksettömien somekohujen edessä on harvinaisen heikko.Kohuja tulee ja menee koko ajan, yleensä ne unohtuvat muutamassa päivässä.Kuka muistaa enää pääministeri Sanna Marinin jauhojengi-kohua, joka nousi maailmanlaajuiseksi skandaaliksi? Sillä ei edes ollut juuri minkäänlaista vaikutusta demareihin, saati Marinin omaan suosioon.Ihmisiltä toivoisikin vähän paksunahkaisuutta somen jatkuvien kohujen edessä. Kansa loukkaantuu kaikesta, ihan kaikesta. Ei ole niin pientä asiaa, etteikö siitä saisi aikaan pöyristynyttä kohua. Pyytäkää anteeksi, kun aidosti mokaatte ja kun tarkoitatte sitä. Mutta älkää nyt hyvät ihmiset pyytäkö anteeksi painostuksen edessä – älkääkä pahoitelko vuosikymmeniä vanhoja sketsejä tai pikkuisen räväkämpää sanavalintaa.Vaihtoehto anteeksipyynnölle: pankaa hetkeksi kännykkä pois päältä ja avatkaa se vasta, kun lööppeihin on noussut uusi höpökohun uhri.",0
79,"Heinäkuussa 2020 Helsingin Sanomain toimittaja Saska Saarikoski postaa Twitteriin jutun saatesanoilla: “USA:ssa opin, että New York Timesia lukemalla ei enää voi ymmärtää sitä, mitä maassa tapahtuu.”Saskan linkkaaman jutun otsikko kuuluu näin: Bari Weiss: “Twitter päätoimittaa New York Timesia.”Bari Weiss on jenkkikolumnisti, joka työskenteli irtisanoutumiseensa asti New York Timesin mielipidetoimituksessa.Saskan postaama juttu on Weissin erokirje, jossa hän selostaa syitä lähtöönsä.Weiss kertoo kirjeessään, kuinka New York Times on hylännyt journalistiset periaatteensa ja alkanut myötäillä sosiaalisen median huutokuoroa ja lakannut puolustamasta mielipiteenvapautta. Perinteisen journalismin puolustajista tulee maalitauluja, ja he saattavat jopa menettää työpaikkansa. Riskejä ei uskalleta enää ottaa eikä valtavirran agendaa uskalleta haastaa. Pomot alistuvat ihmismassojen painostukselle ja toimittajat voivat saada jopa potkut.Weissin mukaan Twitteristä on tullut lehden uusi päätoimittaja, ja Twitterin moraalista on tullut myös lehden moraali. Jutut ja niiden näkökulmat valitaan siten, että ne tyydyttävät vain hyvin pientä osaa yleisöstä sen sijaan, että annettaisiin laajemman lukijakunnan itse muodostaa oma käsityksensä maailmasta.Kirje herätti Yhdysvalloissa valtavasti huomiota ja keskustelua, sillä se kuvaa karun analyyttisesti median kipukohtia.Weissin kirjoituksen Twitteriin linkittänyt Saarikoski joutui todistamaan alle vuotta myöhemmin, että Weissin kuvaama kehitys etenee myös meillä Suomessa.Saarikoski kirjoitti huhtikuun alussa Hesariin pääkirjoituksen, josta nousi valtava myrsky. Kirjoituksessa verrattiin 1970-luvun suomettunutta ilmapiiriä tähän päivään, jolloin Yhdysvalloista Suomeen rantautunut intersektionaalinen ideologia herättää taas kiihkeitä tunteita yliopistoissa.Kirjoituksessa eniten kohua herätti virke, jossa todettiin, että mitä kauemmas tieteen ytimestä edetään yhteiskunnallisille, humanistisille ja lopulta taiteellisille aloille, sitä vähemmän akateemisessa kilpailussa on empiriaa ja sitä enemmän ideologiaa.Tämä ei ole millään tavalla kummallinen toteamus, sillä se on ilman muuta faktaa. Sukupuolentutkimus politisoituu helpommin kuin fysiikka, koska tutkimusmetodit ovat täysin toisenlaisia.Sukupuolentutkimus politisoituu helpommin kuin fysiikka, koska tutkimusmetodit ovat täysin toisenlaisia.Mutta jos johonkin mielipidekirjoittaja voi luottaa niin siihen, että sinut ymmärretään tahallaan tai tahtomattaan väärin – ja yleensä vielä epäsuopeimmalla mahdollisella tavalla.Saarikosken pääkirjoituksesta nousi kohu, Twitterissä puhuttiin “pommista” ja “sodanjulistuksesta”, moni kehotti boikotoimaan Hesaria, vasemmistotaustainen tutkija toivoi, että tutkijat eivät enää antaisi Hesarille haastatteluja.Jäin ihmettelemään, miksi humanistit hermostuivat pääkkäristä niin kovin. Tiedeyhteisön sisällä käydään jatkuvasti keskustelua siitä, että ideologioista ja arvoista vapaata tiedettä ei ole. Nyt yhtäkkiä joku yhteisön ulkopuolelta sanoo täsmälleen saman asian, ja siitä hypitään seinille.On ihan tavanomaista keskustelua pohtia esimerkiksi taloustieteen poliittisia motiiveja. Miksei samaa voisi tehdä humanisteista?Todellisuudessa kohu kertoi myös Hesarin ympärilleen rakentamasta kuplasta. Pääkirjoitus katsoi vähän eri suuntaan kuin Hesarin normipääkkärit, ja yleisö riehaantui välittömästi.Todellisuudessa kohu kertoi myös Hesarin ympärilleen rakentamasta kuplasta.Keskiviikkona haukoin henkeäni, kun avasin Hesarin kulttuurisivut – ja sitten suutuin. Lehti oli omistanut Saarikosken pääkirjoituksen anteeksipyytelyyn kokonaisen aukeaman.Lehteen oli haastateltu useita samanmielisiä tieteenfilosofeja ja professoreja, jotka julistivat, miten pääkkäri meni heidän mielestään metsään. Haastateltavat olisi voinut valita monipuolisemminkin; moni tutkija oli kuitenkin sitä mieltä, että pääkirjoituksen nostama huoli oli täysin aiheellinen, mutta HS ei näin toiminut.Jutussa Hesarin päätoimittaja Kaius Niemi veti julkisesti maton pääkirjoitustoimituksensa esimiehen Saska Saarikosken jalkojen alta ja pahoitteli – toistan, pahoitteli, veteraanitoimittajan sanavalintoja.Saska on yksi lehden kokeneimpia toimittajia ja median pitäisi pahoitella korkeintaan karkeita virheitä. Yleensä oikaisu riittää.– Pääkirjoitus sisälsi harkitsemattomia, kolumnimaisia sanavalintoja, jotka tarpeettomasti asettivat tieteenaloja järjestykseen suhteessa “ytimeen” ja joista saattoi tehdä päätelmiä tieteenharjoittamisen ideologisoitumisesta. Pahoittelen näitä epäonnistuneita muotoiluja, Niemi selosti.Aukeamalla oli vielä Saarikosken oma itsekritiikki, jossa hän ruoski itseään ja totesi, että pääkirjoitus ei ole onnistunut, jos joukko lukijoita tulkitsee tekstin toisin kuin se on tarkoitettu. Silloin tekstissä on vikaa.Saarikoski on tässä väärässä, tekstissä ei ollut mitään vikaa eikä palaute määrittele tekstin hyvyyttä.Aiemmin päätoimittaja Niemi paheksui Saarikosken “onnettomia sanakäänteitä” Ylen mediaa käsittelevässä Viimeinen sana -ohjelmassa.Hesarin suhtautuminen palautteeseen oli niin ällistyttävä pohjanoteeraus, että arvelin asiasta nousevan valtavan kohun toimittajien keskuudessa. Ilman muuta kollegat säntäisivät puolustamaan pääkirjoitusta, jossa ei ollut mitään ihmeellistä.Mutta vastaan löi korviahuumaava hiljaisuus.Huomasin ainoastaan parin toimittajan kritisoivan asiaa, toinen heistä jo eläkkeellä ja toinen kaukana etelän median vaikutuspiiristä.– Hesari julkaisi aukeaman anteeksipyynnön tiedepääkkäristä. Päätoimittaja kurittaa aukeamalla alaistaan, pääkirjoitustoimituksen pomoa. Vieressä pomon oma kolumni ja anteeksipyyntö. Poikkeuksellista. Mitä Hesarin toimittajat tästä oppivat, mitä tutkijat, mitä me lukijat opimme, Ylen entinen pitkän linjan politiikan toimittaja Riikka Uosukainen kirjoitti.– Oman kokeneen toimittajan vetäminen kölin alta on Hesarilta sellainen teko, jota en usko oman työnantajani koskaan tekevän. Eniten järkyttää se, että somen huutokuoro vaikuttaa näin paljon eri instituutioiden takinkäännöksissä, Sanomalehti Karjalaisen erikoistoimittaja Heikki Arppi twiittasi.Mutta muuten toimittajakunta näytti olevan aiheesta hipihiljaa. En voi välttyä ajatukselta, että media on ajettu jo niin ahtaalle, että Hesarin tai esimerkiksi Ylen päätöksiä ei uskalleta kritisoida.En voi välttyä ajatukselta, että media on ajettu jo niin ahtaalle, että Hesarin tai esimerkiksi Ylen päätöksiä ei uskalleta kritisoida.Megalomaaniset mediatalot voivat olla kenen tahansa toimittajan työnantajia tulevaisuudessa maassa, jossa media on erittäin keskittynyttä, toimittajia työttömänä valtavasti ja mediataloja on vähän. Sillä on hintansa vapauden asteeseen, jolla toimittajat uskaltavat puhua.Julkisen sanan neuvosto antoi langettavan päätöksen Kirkko ja kaupunki -lehdelle hiljattain, kun päätoimittaja poisti kohua herättäneen kolumnin sivuiltaan. Kirkko ja kaupunki -lehden julkaisemassa kolumnissa kirjoittaja kritisoi kovin sanoin tuotantoeläinten kaltoinkohtelua.Kolumnista nousi kova kohu, ja viikkoa myöhemmin päätoimittaja Jaakko Heinimäki päätti poistaa kolumnin.JSN katsoi, että päätoimittajalla ei ollut journalistisia syitä poistaa kolumnia ja hänellä olisi ollut suoranainen velvollisuus pitää kirjoitus julki, jotta yleisö olisi voinut itse arvioida tekstiä.Mediaan kohdistuu jatkuvasti valtavasti ulkoista painetta. Kun media antaa painostukselle periksi, se antaa ymmärtää, että painostus vaikuttaa ja sitä kannattaa jatkaa.Kun media antaa painostukselle periksi, se antaa ymmärtää, että painostus vaikuttaa ja sitä kannattaa jatkaa.Se johtaa myös siihen, että toimittajat alkavat pelätä ja lopulta sensuroida itseään. Toimitus siirtyy pelon ilmapiiriin.Toimittajan täytyy voida luottaa siihen, että oma päätoimittaja seisoo julkaisemiensa kirjoitusten takana eikä säikähdä somen kovaakaan painostusta. Päätoimittajan täytyy olla riittävän vahva torjuakseen ulkoiset painostusyritykset.Kun Donald Trump ja Vladimir Putin tulivat Suomeen, Helsingin Sanomat teki näyttävän mainostempauksen tapetoimalla julkisivut julisteilla, joilla toivotettiin presidentit tervetulleiksi sananvapauden mallimaahan.Tekstissä luki: “Mr. President, welcome to the land of free press.”Näihin sanoihin on nyt tullut outo sivumaku.",0
80,"Ensirakkauteni tuli Ghanasta. OS oli oppilaskunnan puheenjohtaja, koulun primus (kaikissa aineissa) ja koulun paras jalkapalloilija – sekä tietysti syntisen komea.Opiskellessani englantilaisessa sisäoppilaitoksessa ennen lukiota ehdin seurustella myös turkkilaisen Serhatin kanssa, joka ei antanut minun syödä sianlihaa (söin silti). Koulun vintillä pussailin kolumbialaisen Alejandron kanssa, joka soitti Ozzy Ozbournen Suicide Solutionia ja kääri meille omatekoisia sätkiä. Molemmat toimet, pussailu ja tupakointi, olivat koulussani ankarasti kiellettyjä.Koulussa oli viiden tuuman sääntö: tytöt eivät saaneet mennä poikia viittä tuumaa lähemmäs. Rikoimme tätä tietysti koko ajan.Britanniassa sijaitsevassa Buckswood Grangen sisäoppilaitoksessa pänttäsi opiskelijoita noin kolmestakymmenestä maasta. Sain kavereita Japanista, Saudi Arabiasta, Espanjasta, Italiasta, Nigeriasta, Sambiasta, Kuwaitista, Thaimaasta, Indonesiasta, Hongkongista.Vaikka yli puolella oppilaista äidinkieli oli jokin muu kuin englanti, brittivanhemmat maksoivat valtavia summia saadakseen lapsensa kouluun, sillä se oli hyvämaineinen yksityiskoulu ja opetus erittäin tasokasta.Ylen viime torstaina julkaisemasta koulukoneesta syntyi poliittinen kohu, sillä hakukone näytti suomea toisena kielenään opiskelevien oppilaiden määrän.Opetusministeri Li Andersson, kulttuuriministeri Petri Honkonen  ja apulaispormestari Nasima Razmyar lähtivät ojentamaan Yleä julkisen datan kertomisesta kansalaisille. Lapsiasianvaltuutettu Elina Pekkarinen yhtyi kuoroon, ja opetushallitus yritti vaatia Yleä pimittämään tiedot.Arvostelijat siis vaativat jo lähtökohtaisesti julkisen tiedon sensurointia. Aivan käsittämätön vaatimus.Arvostelijoiden lähtökohta koulukonekritiikille oli omituinen. He kaikki lähtivät siitä ajatuksesta, että maahanmuuttajataustassa olisi jotain hävettävää, kummallista tai peiteltävää.Li Andersson moitti koulukonetta leimaavaksi:– Siitä on aika lyhyt matka sellaiseen keskusteluun, jossa todetaan, että jos on paljon maahanmuuttajalapsia, koulu on huono, ja jos on vähän maahanmuuttajalapsia, koulu on hyvä.Razmyar totesi koulukoneen lietsovan ennakkoluuloja ja olevan mauton tapa käsitellä eriarvoisuutta:– Lasten arvottaminen tällä tavoin on räikeän toiseuttavaa ja väärin.Petri Honkosen mukaan koulukone leimaa lapsia negatiivisessa valossa.– He eivät pysty vaikuttamaan taustaansa, vanhempiensa tulotasoon tai heille osoitettuun kouluun. Miltä Yle arvelee näistä kouluja käyvistä lapsista nyt tuntuvan, Honkonen tviittasi.Lapsiasiainvaltuutettu Elina Pekkarisen mukaan koulukone leimaa peruskouluja:– Lapset menevät joka aamu sinne samaan kouluun, jonka kone on koko kansan silmissä perusteettomasti ja rasistisen puheen saattelemana leimannut ”huonoksi”.Mitä täysin älytöntä soopaa! Miten ihmeessä ulkomaalaistaustainen lapsi leimaisi koulun muka “huonoksi”?Sensuuria ja tiedon pimittämistä vaativat lähtevät siitä ajatuksesta, että ulkomaalaistausta on lähtökohtaisesti negatiivinen asia. Sen takia siitä pitäisi vaieta ja julkisista lähteistä saatavilla oleva, paikkansapitävä tieto pitäisi salata.Tällainen ajattelutapa on vanhanaikainen ja jopa rasistinen. Maahanmuuttajalapset eivät leimaa koulua huonoksi, eikä heidän taustassaan pitäisi olla mitään hävettävää, toisin kuin poliitikot antavat ymmärtää.Esimerkiksi Lontoossa suurin osa vastaantulevista tulee jostain muualta kuin Britanniasta. Koulut ovat jo lähtökohtaisesti monikulttuurisia tai kansainvälisiä. Siinä ei ole mitään pahaa, väärää eikä hävettävää.Lapsen ulkomaalaistausta ei ole hyvä eikä huono asia. Se on pelkkää dataa.Koulun arvosanoihin vaikuttaakin enemmän alueen sosioekonominen tausta kuin ulkomaalaistaustaisten lasten määrä.Kouluissa, joissa on eniten maahanmuuttajataustaisia oppilaita, päästötodistusten keskiarvo on samaa tasoa kuin koko maan keskiarvo.Suomalainen keskustelu on tunkkaista, pölyttynyttä ja rasistista. Ajatus siitä, että maahanmuuttaja olisi jotenkin alempiarvoinen kansalainen elää näköjään edelleen jopa vasemmistopoliitikkojen mielissä.Samojen ihmisten, jotka väittävät tekevänsä kaikkensa taistellakseen rasismia vastaan.Tällainen keskustelu ja pinttyneet asenteet ikävä kyllä pitävät sitä vain yllä.",0
81,"Kaksi vartijaa raahaa huutavaa ja itkevää, pikkuista naista kohti vartijakoppia. Näky ei ole tästä maailmasta: vartijat retuuttavat käsiraudoitettua naista kuin jenkkileffojen vankilasarjassa.Nainen itkee ja valittaa ääneen, vartijat vastaavat töykeästi ja huutavat takaisin.Asuin vuosia vartijoiden “pidätyssellin” yläkerrassa suuressa kauppakeskuksessa. Näin tällaisia tapauksia useita, vartijoiden voimankäyttö näytti välillä, ainakin maallikon silmin, täysin kohtuuttomalta.Lauantaina tilanne Isossa Omenassa riistäytyi tyystin käsistä, kun 35-vuotias nainen tuupertui ja kuoli vartijoiden käsittelyssä.Silminnäkijöiden mukaan nainen ei ollut ollut aggressiivinen, vaan sätki raudoitettuna maassa, huusi ettei saa happea, pyysi päästämään irti ja soittamaan hätänumeroon.Sitten avunhuudot vaimenivat. Pian vartijoiden maahan painama nainen peiteltiin lakanalla: hän oli menettänyt henkensä.Kiltiksi, rauhalliseksi ja lämminsydämiseksi kuvailtu nainen lähti kauppaan ja päätyi ruumishuoneelle vartijoiden käsittelyn jälkeen – mitä ihmettä tässä maassa oikein tapahtuu? Miten kauppakeskukseen meno voi johtaa kuolemaan?En ollut paikalla, en tiedä tarkalleen, mitä Isossa Omenassa tapahtui, eikä Twitterin tuomioistuin siitä päätä. Surkeiden yksittäistapausten perusteella ei pidä tehdä pitkälle meneviä päätelmiä.Mutta turvallisuusalan ongelmissa ei ole kyse enää mistään yksittäistapauksesta.Viime vuonna poliisi peruutti 753:n yksityisellä turvallisuusalalla toimivan ihmisen luvat, ilmenee Poliisihallituksen selvityksestä.Poliisi epäilee tällä hetkellä useita järjestyksenvalvojia pahoinpitelyistä – ja nyt siis myös kuolemantuottamuksesta.Jo ennen Ison Omenan järkyttävää tragediaa vartijaväkivalta löi silmille, kun Itä-Uudenmaan poliisi tiedotti tapaninpäivänä tutkivansa pahoinpitelyjä, joissa useita Avarn Securityn järjestyksenvalvojia epäiltiin lukuisista pahoinpitelyistä pääkaupunkiseudulla.Poliisin mukaan järjestyksenvalvojat olivat nöyryyttäneet ja alistaneet uhrejaan, solvanneet, uhkailleet, pahoinpidellet nyrkeillä ja teleskooppipatukoilla – ja tekoja oli tiettävästi myös videoitu.Avarnin ex-työntekijät avautuivat julkisuudessa siitä, kuinka työkaverit leveilivät sillä, keitä olivat hakanneet ja missä. Valtaosa väkivallasta kohdistui syrjäytyneisiin ihmisiin.Kylmäävää, järkyttävää ja kerta kaikkiaan kammottavaa. Vartijoiden kuuluisi turvata ihmisiä ja pitää yllä järjestystä, ei kylvää itse pelkoa ja kuolemaa.Vartijoiden tulisi turvata ennen kaikkea ihmisiä, ei tavaroita. Ihminen on aina arvokkaampi kuin materia. Häntä ei voi tehdä uudelleen tuotantolinjalla ja jos jotain korvaamatonta särkyy, varaosia ei saa parilla satasella.Kyllä, olemme kuluttajia, mutta oikeus henkeen ja elämään nyt vain sattuu olemaan perusoikeuksien listalla korkeammalla kuin oikeus ostaa tammikuun alennuskamaa ilman häiriöääniä.Vartijaksi pääsee helposti, jos voimankäyttö houkuttelee mutta taidot eivät riitä poliisiksi.Työnantajalla ei ole oikeutta edes kysyä, onko vartijaksi hakevalla rikosrekisteriä, Avarnin toimitusjohtaja kertoi maanantain A-studiossa. Tämä on käsittämätöntä alalla, jossa työntekijät vastaavat muiden turvallisuudesta.Esimerkiksi Securitas pyrkii tällä hetkellä houkuttelemaan vartijoita pääkaupunkiseudun myymälöihin sillä, että hakuun ei tarvita edes CV:tä eikä kokemusta.“Nyt on tarjolla työtehtävä, johon voi tulla, vaikka ei olisikaan alan kokemusta tai koulutusta! Tarjoamme koulutukset ja perehdytykset valituille”, rekryilmoituksessa lukee.Koulutus kestää 15 päivää. Väliaikaisen vartijan koulutus rapsahtaa 40 tunnin opinnoilla, vartijan koulutus vaatii lisäksi 80 tunnin opinnot, joista suurin osa on etäopintoja.Voimankäytön perusteita vartijat opiskelevat kuusi tuntia, tästä fyysistä harjoittelua on kaksi tuntia.Eihän tähän usko lapsikaan.Minkä tahansa itsepuolustuslajin ensimmäisten alkeiden opiskelu vaatii kuukausikaupalla treeniä, ja tällä pääsee ehkä vasta keltaisen vyön tasolle.Vartijan duuni on vielä paljon monimutkaisempaa ja vaikeampaa kuin erilaiset itsepuolustuslajit.Vertailun vuoksi: sairaanhoitajan tehtävä vaatii vuosikausien opinnot. Miten voi olla niin, että myymälävarkaiden vääntäminen mutkalle olisi mahdollista opiskella muutamassa viikossa?",0
82,"Muistatko vitsin siitä, kuinka vihapuhetta kohdannut, lihava feministi, nilkuttava afrikkalainen kääpiö ja transsukupuolinen saamelaisaktivisti menivät perjantai-iltana saunaan?Et tietenkään muista, koska sellaista vitsiä ei saa kertoa.Radio Suomipopin juontajaporukka keksi hiljattain omasta mielestään hauskan idean. Erään ohjelman kuuntelijan muratti kuoli, joten Aamulypsyn väki järjesti ruukkukasville hautajaiset.Instagramissa julkaistussa hautajaiskuvassa saattoväki poseeraa mustissaan; hartaassa tilaisuudessa laulettiin Suojelusenkeli (Maan korvessa kulkevi lapsosen tie).Mutta ei niin viatonta vitsiä, etteikö siitä joku loukkaantuisi. Kuvan kommenttikenttä täyttyi pöyristyneistä kirjoituksista, joissa Aamulypsyn porukkaa käskettiin häpeämään.Pahastujien mukaan Suomipop pilkkaa oikeita hautajaisia, ajankohta vitsille Venäjän hyökkäyssodan aikaan oli väärä ja niin, kasveillakin on tunteet.Eräs muistutti, että murattikin elää kunnes poistuu:– Jollekulle kasvit ovat yhtä tärkeitä ja rakkaita kuin ihmiset ja eläimet.Onnibusin kuljettaja pahoitti matkustajan mielen huumorillaan niin pahasti, että aiheesta tuli valtakunnallinen uutinen. Kuski yritti hauskuuttaa matkustajiaan viljelemällä vitsejä esimerkiksi Turusta, jonne bussi oli matkalla.– Muistattehan, että Suomen tieliikennelaki velvoittaa joka ikistä käyttämään turvavyötä, eli köytättehän itsenne penkkiin, vaikkette sitomisleikeistä tykkäisikään, kuljettaja muun muassa lohkaisi.Pahastunut matkustaja teki asiasta julkisen twiittaamalla aiheesta – ja oli hetikohta uutisissa. Kuljettajaa ja hänen esimiestään haastateltiin “mauttomasta huumorista”.Toimittaja Maria Veitola puolestaan sai aikaan someraivon yrittämällä hauskuuttaa seuraajiaan Kardashianin klaania parodioivilla lomakuvilla. Seuraajat suuttuivat: feministi ei kuulemma saisi tehdä huumoria muiden naisten kustannuksella. Veitolaa syytettiin jopa Kardashianien kiusaamisesta.Ei ole niin viatonta ja kilttiä vitsiä, etteikö siitä joku pahastuisi. Kun somen kommenttikentät täyttyvät huumorintajuttomista mielensäpahoittajista, ja media nostaa heidän tunteensa isolla otsikoihin, me opetamme ihmisille, että huumori on vaarallista ja sopimatonta.Esimerkiksi Onnibusin kuljettaja kertoi aikovansa muuttaa tyyliään, jos vitsit aiheuttavat mielipahaa. Ja suomalaiset saavat jälleen tuijottaa bussissa mykkinä kännykkäänsä huumorilta suojassa.Milloin me menetimme huumorintajumme? Milloin meistä tuli ankea ja ryppyotsainen pahastujien valtakunta, jossa virheitä jahdataan katkeralla päättäväisyydellä ja etsitään naama kurtussa syyllisiä omaan pahaan oloomme?Suomessa poliittista satiiria ei enää ole, sillä lähes kaikki satiiriohjelmat on lopetettu. Mitäs sekin nyt olisi, jos naisvetoisesta hallituksesta tehtäisiin pilaa – naisvihaa nyt vähintään.Aikoinaan Suomi oli vielä poliittisen satiirin edelläkävijöitä Hukkaputkineen, Hyvine herroineen, Iltalypsyineen ja Itse valtiaineen.Ei enää: Suomi ei enää naura vallanpitäjilleen.Huumoriohjelma Putous oli aikoinaan kansan suosikki, kun sketseissä sai pilkata mitä tahansa. Nykyään ohjelmasta on tullut niin taskulämmin ja laimea, ettei se naurata kuin kellokäyrän ääripäitä, mutta vähän eri syistä.Iltalehden pilapiirtäjä Ville Rannan pilapiirrokset taas johtivat rikostutkintaan.Aiheeseen on herännyt jopa tosikkomaisen wokeiston ykköspää-äänenkannattaja Image, joka kysyy kansiotsikossaan: ”Me ei olla enää me – miksi emme enää naura yhdessä?”Huumori on kautta historian ollut valtavan vahva vaikuttamisen väline, jolla hallitsijoita on pidetty ruodussa ja jonka avulla on kapinoitu epäreiluja auktoriteetteja vastaan.Jokainen Neuvostoliiton alistama maa taisteli komiikan avulla sortajaansa vastaan: Radio Jerevanin huumori loi kapinahenkeä ja nakersi neuvostomiehittäjien uskottavuutta.Diktaattorit ja valtaapitävät ovat kautta aikain pelänneet komiikkaa, koska se on äärimmäisen vahva, ja väkivallaton, vaikuttamisen väline. Komiikan avulla on taisteltu julmuutta, epäoikeudenmukaisuutta ja hallitsijoiden typeryyttä vastaan.George Orwellin mukaan jokainen vitsi on pieni vallankumous, jolla voidaan häiritä yhteiskunnallista järjestystä. Naurun edessä hirmuhallitsijatkin ovat aseettomia.Mutta millainen on kansakunta, joka on menettänyt kykynsä nauraa yhdessä ja synnyttää jokaisesta vitsistä pöyristyneen haloon?",0
83,"Kuva piirtyy muistiin, koska se kuvastaa karmaisevalla tavalla tätä aikaa: ympäristöministeri polvillaan Mannerheimintietä tukkivien elokapinalaisten edessä.Tuskin sattumaa, että ilmastomielenosoittajat pesiytyivät juuri Sanomatalon edustalle: Ylen ja Hesarin päätoimittajat ovat viime aikoina käyneet keskusteluja tämän lakia rikkovan äärijärjestön kanssa. Äärimmäisen kiireisten päätoimittajien päätös keskustella kapinallisten kanssa on hurja, sillä Elokapina haluaa horjuttaa laillista yhteiskuntajärjestystä ja valjastaa median työrukkasekseen. Liike hakee näkyvyyttä itselleen muun muassa provosoimalla poliisia.“Kiitos, että saavuitte tänään, Jouko Jokinen, Kaius Niemi, kiitos Ville Lähde ja Riikka Suominen. Arvostamme työtä - sitä mitä teette”, Elokapina twiittasi kiitoksensa.Aiemmin Elokapina on järjestänyt mielenosoituksia myös Sanomatalon sisällä. Yhdessä performanssissa kolme kapinallista kaatoi päälleen punaista, verta muistuttavaa nestettä ja levitti sitä myös Sanomatalon sisäikkunoihin.Yhteistyötä Elokapinan kanssa on tehnyt myös Voima-lehti, jonka freelancertoimittaja luennoi kapinallisille, kuinka esiintyä mediassa. Lehti näytti Kaisaniemen mielenosoituksen suorana Facebook-streamissään, ja mediakoulutusta antanut toimittaja twiittasi aiheesta viitisenkymmentä kertaa parin päivän aikana.Vinkkinä medialle: liike ei välttämättä tarvitse päätoimittajien yksityispalavereita eikä loputtomasti etusivuja vaan deradikalisaatiota.Elokapina kuuluu Extinction Rebellion -liikkeeseen, jonka perustaja Roger Hallam tunnetaan muun muassa holokaustia vähättelevistä lausunnoistaan.“Pakotamme hallitukset toimimaan. Jos ne eivät toimi, me kaadamme ne ja luomme tarkoitukseen sopivan demokratian, ja kyllä, jotkut voivat kuolla siinä”, Roger Hallam on sanonut.Yhteiskunnan pitäisi pystyä taltuttamaan kaikenlaiset rettelöitsijät huolimatta siitä, minkä motiivin he toiminnalleen antavat. Yhtäkkiä olemmekin täysin polvillamme nuorisolauman edessä, kun pahantekijät sepittävät itselleen hyvän motiivin.Pohjoismainen vastarintaliike lakkautettiin, koska sen toiminta perustui laittomuuksille. Mitä eroa Elokapinan toiminnalla on?Miten voi olla mahdollista, että sivistysvaltiossa joukko nuoria pääsee telttailemaan pääkaupungin pääkadulle ilman, että poliisi puuttuu rivakasti ja nopeasti asiaan? Mikä telttaleiri Mannerheimintie oikein on?Elokapinan toiminta on paitsi lainvastaista myös äärettömän typerää. Kuinka monta ihmishenkeä asetetaan vaaraan, kun Mannerheimintie tukitaan pitkäksi ajaksi, jolloin esimerkiksi hälytysajoneuvot eivät pääse ajamaan nopeinta reittiä?MTV:n videolla näkyy, kuinka paloauto joutui kiertämään mielenosoituksen vaikka aktivistit olivat lupailleet, että hälytysajoneuvot pääsevät ohi.Kävelin kikattelevien nuorten ohitse torstaina. He räpsivät itsestään selfieitä ja naukkailivat drinksua kuumassa auringonpaahteessa. Näytti siltä, että he kuvittelivat olevansa mukana kesäretkellä.Tämä toiminta on niin vastuutonta, että usein käytetty termi hyödyllinen idiootti on liian laimea.Myöhemmin nuoret kitisivät, kun putkassa ei ollutkaan kaikkia moderneja mukavuuksia. Vessaa ei kuulemma vedetty riittävän usein eikä patjojakaan ollut tarpeeksi. Ei ehkä kannata hankkiutua putkaan, jos haluaa hotellitason palveluita.Extinction Rebellion kylvää nuorten mieliin äärimmäistä tuskaa ja kuolemakuvastoa. Se käyttää mielenosoituksissaan usein veren näköistä nestettä, jota kaadetaan ihmisten päälle. Banderolleissa puhutaan kuolemasta, tuhosta ja hävityksestä.Tarkoitus on tehdä niin rajuja performansseja, että paikka mediassa on taattu. Mutta liike menee pidemmälle.Erässä Extinction Rebellionin julkisuuteen vuotaneessa dokumentissa pohditaan, kuinka ihmisiä voi säikytellä kuolemanpelolla, nälänhädällä, saasteilla, helvetillä maanpäällä, tulipaloilla, tulvilla ja käyttää “lapsia sekä haavoittuvaisia ihmisryhmiä” etujoukoissa.Spectator-lehti kertoo kylmäävistä hahmotelmista, kuinka maailman huomion voisi saada: kuolemaan johtavalla nälkälakolla tai itsemurhalla julkisessa paikassa kuten Lontoon pörssin edustalla.Kun dokumentti vuoti julkisuuteen, Extinction Rebellionin tiedottaja totesi, että kyseessä oli aivoriihi ja että liike ei kannusta ketään riskeeraamaan elämäänsä. Mitäpä muuta siinä tilanteessa tiedottajana voisi sanoa? Kyllä, kannustamme lapsia polttoitsemurhiin?Suomalaisen yhteiskunnan vahvuus on kylmäpäisyys ja kirkas järki, oli tilanne kuinka pelottava tahansa. Suomalaisilla on paljon annettavaa ilmastonmuutoksen vastaisessa työssä, mutta Elokapinan verihuuruiset ja narsistiset performanssit kannattaa jättää omaan arvoonsa.Elokapina korostaa väkivallattomuutta, mutta tahrii samaan aikaan Sanomatalon seiniä veren näköisellä nesteellä. Älkää nyt viitsikö! Ei Gandhinkaan käsissä ollut veriämpäreitä.",0
84,"“Ole kiltti ja tuhoa kaikki kirjeenvaihtomme, kun olet kopioinut sen omalle koneellesi. Vaikka lähetän sinulle viestejä suojatun sähköpostin kautta, se voidaan edelleen silti hakkeroida”, Andrei kirjoittaa minulle.Olen kirjoitellut Andrein (nimi muutettu) kanssa pari viikkoa. Hän on venäläinen nelikymppinen it-ammattilainen, johon sain yhteyden, kun kirjoitin Iltalehteen venäläisestä keskustelupalstasta. Andrei on yksi palstan aktiiveista, ja hän haluaa kertoa minulle nyt tarinansa.Moskovassa asuvan Andrein elämä muuttui kertaheitolla maaliskuussa muutama vuosi sitten. Hän heräsi aamunkoitteessa siihen, että parikymmentä poliisia ympäröi hänen maaseutuasuntoaan.Poliiseilla oli kypärät päässään, aseet kädessään ja yllään luodinkestävät liivit.“Minut heitettiin lattialle, päätäni osoitettiin rynnäkkökiväärin piipulla ja vaimoni vietiin pois luotani. Ehdin halata vaimoani viimeisen kerran ja luvata hänelle, että kaikki olisi pian ohitse”, Andrei kirjoittaa.Vaimo työskenteli yrityksessä, jonka pomoa syytettiin – Andrein mukaan täysin väärin perustein – rikoksesta. Tapauksen tutkija tarvitsi tuekseen tekaistun todistajan, ja Andrein ukrainalainen vaimo valittiin tähän rooliin.Tämä on tyypillistä Venäjällä: todistajiksi valikoituu tavallisia ihmisiä, jotka yleensä allekirjoittavat minkä tahansa todistuksen vain päästäkseen pois tilanteesta.Andrein vaimo ei kuitenkaan suostunut todistamaan viatonta miestä vastaan, joten hänet määrättiin tutkintavankeuteen eristysosastolle.“Se on pohjimmiltaan tavallinen vankila sellainen. Sinne joutuessaan ihmiset ovat yleensä jo liian peloissaan ja suostuvat mihin tahansa vain päästäkseen pois”, Andrei kirjoittaa.Hänen vaimonsa joutui 40 hengelle suunniteltuun selliin, jossa oli nuhjuiset seinät, epähygieeniset olot ja jossa henkilökunta pilkkasi ja simputti päivästä toiseen. Puolisoa sai tavata enintään kaksi kertaa kuukaudessa, silloinkin lasin läpi. Moni yritti itsemurhaa heti saapuessaan tutkintavankeuteen.Tapaamista odottaessaan Andrei joutui seisomaan useita tunteja jonossa ulkona, säässä kuin säässä. Ennen uutta vuotta kävijöitä oli niin paljon, että hän joutui odottamaan tutkintavankilan edessä kaksi päivää ja nukkumaan yönsä autossa. Muuten hän olisi menettänyt paikkansa jonossa.“Joskus, kun olin pääsemässä sisälle pitkän odotuksen jälkeen, minulle saatettiin sanoa, että tapaaminen ei olekaan enää mahdollista.”Vaimo joutui olemaan tutkintavankeudessa puolitoista vuotta, koko tutkinnan ajan.“Nämä paikat ovat Venäjän tietoinen työkalu ihmisten tahdon tukahduttamiseen. Tavoite ei ole edes todistaa rikoksia vaan saada ihmisiltä tunnustus syyllisyydestä. Ja moni hajoaa täysin ja tunnustaa, vain päästäkseen pois helvetistä.”Tutkinnan jälkeen vaimo lähetettiin vankilaan; tuomio oli 4,5 vuotta vankeutta. Vankila oli vieläkin pahempi paikka kuin edellinen.Naisten tehtävä oli ommella virkamiehille ja venäläisten oligarkkien yrityksille työvaatteita. Virallinen työaika oli kahdeksan tuntia viitenä päivänä viikossa, mutta todellisuudessa naiset työskentelivät kymmenen- tai kaksitoistatuntisia päiviä kuutena päivänä.He heräsivät viideltä, ulkoilivat säällä kuin säällä, söivät aamiaisen ja menivät töihin. Naisille annettiin tarkoituksella liian suuri työkuorma. Jos tavoitteeseen ei päästy, seurasi rangaistus, joka saattoi estää vapautumisen ajallaan.Pakkotyö jatkui iltaan asti. Seuraavana päivänä kaikki toistui.Rangaistus saattoi tulla melkein mistä tahansa, esimerkiksi siitä, että vangilla oli päällään ryppyiset vaatteet tai hän ei tervehtinyt henkilökuntaa oikeaoppisesti.Andrei sai tavata vaimoaan vain kerran kolmen kuukauden välein ilman lasiseinää.“Emme voineet pidätellä kyyneleitä, kun saimme viimein halata toisiamme ensimmäistä kertaa melkein kahteen vuoteen.”Andrei kertoo kärsineensä suuresti, kun vaimo oli poissa. Varsinkin alkuajat olivat vaikeita, kun hän ei saanut puhua vaimolleen edes puhelimessa. Herätessä rintaa puristi, eikä päivällä tehnyt mieli syödä ollenkaan. Hän pakotti itsensä syömään purkkiruokaa iltaisin ennen nukkumaanmenoa.Jos Andrein vaimo olisi halunnut välttää vuosien painajaisen, hänen olisi vain pitänyt vain suostua todistamaan entistä pomoaan vastaan.“Hän kieltäytyi koska ei halunnut tuhota viattoman miehen elämää ja uskoi naiivisti, että häntä ei pidettäisi vangittuna enempää kuin lain sallimat kaksi päivää. Toisin kävi”, Andrei kirjoittaa.Andrei kuvailee Venäjän tuomioistuinta teatteriksi, jossa kaikki näyttelevät mukisematta omaa rooliaan. Kaikki tietävät, mihin lopputulokseen istunnot päättyvät. Tuomarien, tutkijoiden, syyttäjien ja asianajajien on osallistuttava tähän esitykseen.Andrein vaimon tarina kertoo siitä, millaisessa läpikorruptoituneessa rosvovaltiossa Venäjällä asuvat ihmiset joutuvat elämään. Venäjä/Neuvostoliitto on kohdellut kansalaisiaan läpi vuosikymmenten äärimmäisen törkeästi.Vuoden 1917 vallankumouksen jälkeen toteutettiin dekulakisaatio, jossa miljoonilta ihmisiltä riistettiin ensin omaisuus, sitten heidät ammuttiin tai karkotettiin kulakkileireille.Andrein mukaan Putin ei voi käyttää yhtä karkeita menetelmiä, ja hän joutuu ylläpitämään näennäistä oikeusjärjestelmää. Todellisuudessa se on läpikorruptoitunut.Maa on siirtynyt vuosikymmenten saatossa yhdeltä diktaattorilta toiselle, eikä Putin ole keksinyt pyörää uudelleen.Hänen järjestelmänsä toimii samoilla mekanismeilta kuin vanhat Venäjä/Neuvostoliiton hallinnon mekanismit. Oikeuslaitos palvelee valtion tarpeita, lakipykälien sananmuodot ovat yhä epämääräisempiä, mikä mahdollistaa korruption.“Olen nähnyt, kuinka tämä järjestelmä toimii ja kohdannut valtavasti viattomia ihmisiä, jotka ovat joutuneet vastaavaan tilanteeseen kuin minä ja vaimoni.”Putin pitää väestöä pelossa ja antaa rahaa poliisille, joka taas suojelee hänen hallintoaan.“Järjestelmää on mahdoton vastustaa, sillä sitä on rakennettu vuosikymmeniä ja liian monet ihmiset ovat siinä mukana. Eikä se kestä ihmisiä, jotka ajattelevat itse.”Andrei ei kerro tarinaansa saadakseen myötätuntoa tai tukea vaan toisesta syystä.“Minulle on tärkeää, että maani ulkopuolella olevat ihmiset ymmärtävät, että suuri osa Venäjän väestöstä on nykyisen hallinnon vihollisia. Mutta kun mielipiteet on kielletty ankarien rangaistusten uhalla, maassa kuuluu tällä hetkellä vain hallinnon uskollisten palvelijoiden äänet. Vain heillä on oikeus puhua julkisesti.”",0
85,"“On meidän etu, jos reaktiot meidän aktiota kohtaan on kohtuuttomia, koska silloin me saadaan suuren yleisön sympatia. Tämä tarkoittaa nimenomaan poliisin reaktiota.”Näin opettaa Elokapinan opetusvideolla Elina, joka jakaa neuvoja kansalaistottelemattomuudesta.Lauantaisen mielenosoituksen jälkeen Elinan toive kävi toteen: moni piti poliisin reaktiota kohtuuttomana, media tarjosi avokätisesti myönteistä julkisuutta Elokapinalle ja vihreät poliitikot kehua retostivat kilpaa mielenosoitusta.Iltalehden haastattelussa Elinan viesti oli päinvastainen kuin videolla:“Me olemme aika järkyttyneitä, poliisihan käytti aivan liiallista voimaa”, hän sanoi.Ei, Elina ja kumppanit saivat täsmälleen mitä halusivat: poliisilta reaktion, joka nosti heidät päiväkausiksi julkisuuteen. Seuraavana päivänä vihreä sisäministeri Maria Ohisalo piti tiedotustilaisuuden ja elokapinalaiset seisoivat banderolleineen ministerin taustalla.Ohisalo ei tuominnut toimintaa, vaikka toimittaja kysyi asiasta moneen otteeseen. Illan A-studiossa Ohisalo kiersi niin ikään kysymyksen siitä, tuomitseeko hän Elokapinan laittomuudet vastaamalla itsestäänselvyyden: “Tottakai se on tuomittavaa, jos siitä annetaan rikosprosessissa seuraamus.”No niinpä on.Vielä pidemmälle meni vihreä ympäristöministeri Krista Mikkonen, joka twiittasi maanantai-iltana:“Ensi vuoden budjetissa etenee joukko tärkeitä ilmastotoimia esim. fossiiliset verot nousevat. #elokapina muistuttaa tärkeästä asiasta: tämä ei riitä. Ilmastonmuutoksen ratkaisemiseksi ilmastovaikutus on huomioitava kaikissa päätöksissä.”Onko Elokapinan toiminnalle on siis hallituksessa suora tuki, kun ministeri, lainsäätäjä, jopa kehuu avoimesti laittomuuksiin yllyttävää liikettä?Helsingin apulaispormestari, vihreiden Anni Sinnemäki kuvaili poliisin vastustamista ja liikenteen tukkimista tunneiksi “rauhalliseksi ja rauhanomaiseksi” mielenosoitukseksi.Vielä pidemmälle meni vihreiden kaupunginvaltuutettu Leo Stranius, joka totesi, että ilmastohätätilan julistaneessa Helsingissä olisi voinut kuvitella, että poliisi ennemminkin liittyy mielenosoitukseen kuin käyttää pippurisumutetta “rauhanomaisia mielenosoittajia” vastaan.Ilmeisesti eräät poliitikot haluaisivat, että eläisimme täydessä anarkiassa, jossa poliisi ei suorita virkatehtäviään vaan istuu kadulle wanna-be-hippien kanssa tukkimaan liikennettä, jos asia on lähellä poliitikon omaa agendaa.Ei voi kuin ihmetellä vihreiden ulostuloja ja ihailla Elokapinan häikäilemätöntä propagandaoperaatiota.Kansalaistottelemattomuutta voi harjoittaa niin, että se ei rajoita muiden vapauksia eikä aseta ketään alttiiksi vaaralle. Elokapinan mielenilmauksessa tehtiin molempia, puhtaasti mediahuomion maksimoimiseksi.Aktivisti-ikoni Rosa Parks ei yrittänyt pakottaa ketään toimimaan haluamallaan tavalla. Hän halusi itse olla vapaa muiden pakkovallasta.Elokapina haluaa tietoisesti rikkoa lakia, ihannoi kapinaa ja kansannousua, sen kansainvälisillä opetusvideoilla kannustetaan kaikkien maailman hallintojen kaatamiseen.Tämmöistä porukkaa meidän päättäjämme sitten tsemppaavat.Elokapina mainitaan huhtikuussa julkaistussa sisäministeriön “väkivaltaisen ekstremismin tilannekatsauksessa”, jonka tarkoitus on antaa tietoa Suomessa toimivista väkivaltaisista ääriliikkeistä.Elokapina korostaa kannattavansa väkivallatonta kansalaistottelemattomuutta. Sisäministerin valtiosihteeri, vihreiden Olli-Poika Parviainen ehtikin jo sanoa, että katsaus ei edusta sisäministeriön kantaa.Kenen kantaa sisäministeriön julkaisema raportti sitten edustaa, jos ei sisäministeriön?Lauantain “aktiossa” kyse ei ollut mistään rauhanomaisesta mielenosoituksesta, vaan potentiaalisesti hengenvaarallisesta niskuroinnista. Elokapinan porukat tietävät varsin hyvin, että heidän toimintansa saattaa aiheuttaa vakavia vaaratilanteita.Liikkeen opetusvideolla kouluttaja-Elinakin toteaa, että liikenneväylien tukkimisesta voi aiheutua oikeaa haittaa ja huomauttaa, että vastapuolelle ei saa koskaan antaa sellaista fiilistä, että laittomuuksista nautittaisiin.“Esimerkiksi jos me blokataan liikenne, siitä saattaa koitua aitoa harmia. Me ei saada näyttää siltä, että me jotenkin nautittais siitä”, Elina opastaa.Mielenosoittajat blokkasivat ensin Unioninkadun liikennettä parin tunnin ajan, sitten osa ryhmästä tukki vilkasliikenteisen Kaisaniemenkadun. Huligaanit makoilivat keskellä katua, kytkivät itsensä kaulasta toisiinsa, retkottivat kadulla velttona tientukkeena ja huutelivat aggressiivisesti poliisille.Tehtävään oli hälytetty kaikki saatavilla olevat partiot tuntien ajaksi; lauantaina alkuillasta muita hälytystehtäviä oli jonossa.Mitä jos isojen ihmisten idioottimaisen pelleilyn takia joku olisi menettänyt henkensä?Entä jos tientukkona olevat anarkistit olisivat blokanneet ambulanssilta kulkureitin? Perheväkivaltaa Kontulassa? Nyt ei ehdi, kun pitää siirrellä velttona retkottavia aikuisia ihmisiä kaduilta.Aiemmin Elokapina on muun muassa pysäyttänyt liikenteen Kaivokadulla, tukkinut Metsä Groupin pääkonttorin sisäänkäynnin ja estänyt kajakeillaan risteilyalusta lähtemästä Hernesaaren satamasta. (LIITE 10)Sisäministeri Ohisalo toteaa, että hänen tehtävänsä ei ole määritellä sitä, millä tavalla Suomessa saa mieltä osoittaa. Kenen tehtävä se sitten on? Toivoisi todella, että poliisiasioista vastaava ministeri sanoisi kristallinkirkkaasti, että poliisin ohjeita tulee Suomessa noudattaa.Elokapina on kansainvälisen Extinction Rebellion -liikkeen Suomen haara. Esimerkiksi Britanniassa sisäministerin ääni oli täysin toinen, kun Extinction Rebellion esti sanomalehtien jakelun syyskuun alussa.Sisäministeri Priti Patelin mukaan Extinction Rebellionin toimintavat ovat “häpeällinen hyökkäys elämäntapaamme vastaan”.“Kieltäydyn jyrkästi sallimasta tällaista anarkiaa kaduillamme. Meidän on pysäytettävä rikolliset, jotka häiritsevät vapaata yhteiskuntaa. Meidän on yhdessä seisottava jyrkästi Extinction Rebellionin sissitaktiikoita vastaan”, sisäministeri jyrähti.Briteissä torjutaan anarkiaa. Suomessa levitellään punaista mattoa.",0
86,"Kuulitko uutisen siitä, että Kalevi Sorsa -säätiö päätti tukea 200 000 eurolla Pohjoismaista vastarintaliikettä?Et tietenkään kuullut, koska Kalevi Sorsa -säätiö ei moista natsijärjestöä ikinä tukisi, ja sitä paitsi liike on Suomessa lakkautettu.Tällä viikolla uutisoitiin, että Koneen Säätiö päätti jostain käsittämättömästä syystä lähteä rahoittamaan äärijärjestö Elokapinaa, jonka näkyvä toiminta perustuu nuorten yllyttämiseen laittomuuksiin ja tavallisten kansalaisten terrorisointiin.Elokapina käyttää rahat muun muassa syyskuussa alkavaan Metsäkapinaan ja maksaa niillä aktivistien elinkustannuksia.Elokapina tunnetaan ennen kaikkea kansalaistottelemattomuudesta, teiden näyttävästä tukkimisesta ja populistisuudessaan idioottimaisista vaatimuksista, jotka toteutuessaan romahduttaisivat elintason ja demokratian.Emoliike Extinction Rebellion on muun muassa kehottanut seuraajiaan jättämään velat maksamatta – kampanjan idea on pakottaa pankit ja hallitukset tekemään toimia ilmastonmuutosta vastaan.Elokapina on mainittu Suomen sisäministeriön väkivaltaisen ekstremismin tilannekatsauksessa osiossa, jossa puhutaan väkivaltaisesta ulkoparlamentaarisesta äärivasemmistosta.Poliisin mukaan Elokapinan toiminta Suomessa on aiheuttanut sekä turvallisuusuhkaa että väkivallan uhkaa.Yksi Elokapinan mielenosoitus maksaa veronmaksajille noin 84 000 euroa. Poliisi on vuosien varrella kantanut nuoria poliisiautoihin satojentuhansien eurojen edestä.Poliiseja Elokapinan mielenosoituksessa Helsingissä syyskuussa 2021. Petteri Paalasmaa/ USUMutta ei hätää, onneksi Koneen Säätiö tulee hätiin tukemaan äärijärjestön järjetöntä touhua.Ei väliä, vaikka katuja tukkivat nuoret estävät hälytysajoneuvoja kulkemasta nopeinta reittiä ihmisiä pelastamaan, eikä väliä vaikka hipit sitovat valtavan määrän poliisityövoimaa oman itsekkään ja huomionhakuisen sekoilunsa taltuttamiseen.Tällaista huligaaniporukkaa Koneen säätiö haluaa rahoittaa.Toisaalta mitäpä voisi odottaa lafkalta, joka on aiemmin tukenut muun muassa hydrofeminismiä. Kyllä, luit aivan oikein.(Tiesitkö muuten, että hydrofeminismi linkittyy “feministisen ajattelun genealogiaan siten, että se pyrkii purkamaan ajatusta kehosta annettuna, yhtenäisenä ja autonomisena kokonaisuutena”.)Koneen Säätiön hallituksen jäsen Ilona Herlin on perustanut Sähköherkkyyssäätiön, joka on rahoittanut muun muassa 5g-matkapuhelinverkon rakentamista vastustavan kampanjan mainoskuluja, ohjeistaa välttämään kännykkäsäteilyä ja on neuvonut säteilystä huolestuneita jopa harkitsemaan asunnostaan muuttamista, vaikka sähkölaitteiden säteilyvaara on silkkaa huuhaata.Tässä alkaa miettiä, kumpi näistä on pahempi hörhöporukka: rahan saaja vai antaja.Elokapinaa ei ole lakkautettu Pohjoismaisen vastarintaliikkeen tavoin, vaikka esimerkiksi oikeustieteilijä ja kaupunginvaltuutettu Otto Meri (kok) on sitä vaatinut.Kansanedustaja Atte Kaleva (kok) on tehnyt Elokapinan lakkauttamisesta kirjallisen kysymyksen.Kalevan mukaan Elokapina on “olennaisesti lain vastaisesti toimiva ekofasistinen äärijärjestö, joka pyrkii ulkoparlamentaarisin ja hyvin epädemokraattisin keinoin pakottamaan yhteiskunnan omaan tahtoonsa”.Tähän kansalaisia häiriköivään ja nuoria laittomuuksiin yllyttävään järjestöön suhtaudutaan meillä käsittämättömän naiivisti.Kokoomuksen kansanedustaja Atte Kaleva on tehnyt Elokapinan lakkauttamisesta kirjallisen kysymyksen. Antti NikkanenElokapina on kutsuttu lukioon esittelemään toimintaansa ja se on palaveerannut Ylen päätoimittajan Jouko Jokisen ja Hesarin ex-päätoimittajan Kaius Niemen kanssa.Miksi päätoimittajat haluavat palaveerata lakia rikkovan räyhäpoppoon kanssa? Miksi Elokapina kutsutaan kouluun aivopesemään nuoria?Kansanedustajat ovat käyneet jututtamassa kadulla retkottavia nuoria, ja media tekee kritiikittömiä ylistysjuttuja liikkeestä.Eikö Koneen Säätiö todella löytänyt parempaa kohdetta tukea ilmastonmuutoksen vastaista tärkeää taistelua kuin Elokapinan, joka toiminnallaan banalisoi koko ilmastonmuutoksen vastaisen työn hysteeristen kakaroiden pelleilyksi?Tukipäätöksestä syntyi vimmattu äläkkä. Ansaitusti. Koneen Säätiön Mari Pantsar säntäsi selittelemään kohua ja vakuutteli uskoa siihen, että setelipinot käytetään laillisiin tarkoituksiin.Uutisia Pantsarille: Elokapinan koko suurelle yleisölle näkyvä toiminta perustuu lakien järjestelmälliseen rikkomiseen. Rahan syytäminen tällaiselle porukalle on suoraa tukea radikaaliryhmälle, joka ei piittaa järjestäytyneen yhteiskunnan säännöistä.Minkälaisen viestin Koneen Säätiö lähettää kaikille oikeille tieteentekijöille, joiden perustellut hakemukset päätyivät mappi ö:hön? Tällaisen: unohtakaa vakava tiede, vetäkää potkuhousut jalkaan ja menkää Mannerheimintielle kirkumaan ja pysäyttämään ambulansseja.Sinällään Koneen Säätiö saa vaikka polttaa rahansa takassa, ei siinä mitään. Itse asiassa sekin olisi parempi idea kuin Elokapinan rahoittaminen.Koneen Säätiön muutosjohtaja Mari Pantsar. KIMMO HAAPALA",0
87,"Pääministeri Sanna Marin (sd) on viime aikoina profiloitunut julkisuudessa muun muassa esittelemällä hampaidenpesurutiinejaan Yökylässä Maria Veitola -ohjelmassa, jakamalla fetapiirakkaohjeitaan Instassa, juhlimalla helsinkiläisessä trendikuppilassa ja järjestämällä villit bileet kulttuurialan vaikuttajille.Tuoreimman Seiskan mukaan Marin on järjestänyt kesästä asti julkkiskavereilleen villejä bileitä, saunajatkoja ja alkoholin ryydittämiä illanistujaisia Kesärannassa ja kestinnyt poppareita koronan aikaan.Seiskan tietojen mukaan Kesärannan jatkoilla ei ole kursailtu tarjoilussa, ja edustustiloissa on väitetysti nautittu useana viikonloppuna, joskus myös keskellä viikkoa.Pääministeri joutui kohun keskiöön järjestettyään bileet Kesärannassa musiikkiväelle pari päivää ennen kuin hallitus ilmoitti kulttuurialan superleikkauksista. Aiheesta nousi valtava kohu, jonka jälkeen hallitus päätti perua leikkaukset.No, nyt keskusta on raivona Marinille ja syyttää tätä Antti Kurvisen (kesk) heittämisestä bussin alle – ja Sdp on sekaisin kuin seinäkello.Puolueessa on kasvavaa tyytymättömyyttä Sanna Marinin johtamistapaa ja arvostelukykyä kohtaan: moni julkisuustemppu on epäonnistunut ja aiheuttanut negatiivisen kohun. Huhut villistä biletyksestä ja Kesärannan jatkoista ovat kantautuneet myös demarien korviin. Bileprinsessa-imago ja “leijuminen” viihdepainotteisessa julkisuudessa huolettavat ja herättävät paljon keskustelua demareissa, ja Alexander Stubbin (kok) kohtalo on monella mielessä. Stubbin aiemmin positiivinen imago kärsi valtavan kolauksen, kun hän jatkoi rentoa tyyliään pääministerin asemassa.Myös Jutta Urpilaisen (sd) vaikea taival julkisuudessa lähti yksistä verkkosukkakuvista: Urpilainen poseerasi Iltalehden uudenvuodennumerossa verkkosukissa, ja palaute mediassa oli pääosin murskaavaa. Urpilaisen kuvia pidettiin sopimattomana työväenpuolueen johtajalle.Demareiden kannatus on laskenut vuodessa nelisen prosenttiyksikköä, ja puolueen sisällä kannatuslaskusta syytetään osin pääministerin viihteellistä julkikuvaa. Jokainen juttu, joka liittyy bilettämiseen on poissa muista asioista, substanssista ja kovasta politiikasta.Tuore Seiska-lehti kertoo myös siitä, että sillä on hallussaan paljonpuhuva kuva, jossa Sanna Marin näkyy olevan silminnähden juhlatuulella. Seiska ei kuitenkaan julkaise yksityistilaisuudessa otettua kuvaa, mutta jo se, että medialle levitellään tällaisia kuvia pääministeristä on demareille hyvin kiusallista.Marin on todella suosittu poliitikko, mutta julkisuustemput pääministerin asemassa lyövät omille näpeille todella helposti. Mahdollisesti pääministeri haluaa uudistaa pääministeri-instituutiota vähemmän pönöttävään suuntaan, mutta ehkä järkevintä olisi keskittyä kovaan politiikkaan. Se riittää kyllä.Eduskuntaryhmässä ärsytystä herättää myös puolueen puheenjohtajan läheinen ystävyys kansanedustaja Ilmari Nurmiseen (sd), jonka idea Kesärannan kohubileet alunperin oli.Seiskan tietojen mukaan Sanna Marin olisi esittänyt kutsuja Kesärantaan julkkiksille omasta aloitteestaan ollessaan liikkeellä Helsingin kesäilloissa. Mukana näillä kuppilakierroksilla on ollut juuri Ilmari Nurminen.Pääministeri kuuntelee herkällä korvalla bestistään Nurmista, jonka kanssa hän on ollut läheinen ystävä jo toistakymmentä vuotta. Nurmista luonnehditaan Marinin tukipilariksi ja olkapääksi, hän on sataprosenttisen lojaali tukija ja ystävä. Nurminen ei ole kuitenkaan millään tavalla strategisen taktikon maineessa.Läheisellä ystävyyssuhteella kuvataan olevan suuri vaikutus Marinin ajatteluun ja toimintaan, mikä ärsyttää laajasti eduskuntaryhmää ja puoluehallitusta, jopa ministeriryhmää. Tilannetta pidetään jopa vaarallisena.Kun Nurminen esimerkiksi ehdotti Kesärannan juhlien järjestämistä juuri leikkauspäätösten kynnyksellä, jonkun olisi pitänyt tulla väliin, estää ja sanoa, että ajoitus on katastrofaalinen. Nyt ilmeisesti kukaan ei tajunnut asiaa ennen kuin oli liian myöhäistä.Marinin läheisten ihmisten piiri on ällistyttävän pieni, ja se on viime aikoina vain supistunut. Samalla Ilmari Nurmisen merkitys hänen rinnallaan on kasvanut.Iltalehti kertoi, kuinka aiemmin Marinin poliittiseen sisäpiiriin luetut demarit, varapuheenjohtaja Matias Mäkynen, varapuheenjohtaja Ville Skinnari, kansanedustaja Suna Kymäläinen, varapuhemies Antti Rinne ja ministeri Krista Kiuru ovat yksi kerrallaan huomanneet, että kahdenkeskiset puhelut pääministerin kanssa ovat vähentyneet.Esimerkiksi Suna Kymäläinen ja Krista Kiuru ovat aiemmin olleet pääministerin luotettua lähipiiriä, ja he olivat keskeisesti vaikuttamassa siihen, että Marin ylipäänsä nousi pääministeriksi.Nurmisen some on puolestaan täyttynyt kuvista, joissa hän poseeraa pääministerin rinnalla, syö sushia, nauttii auringosta tai hymyilee trendiravintolan terassilla; ja hänen asemansa herättää puolueessa ymmärrettävästi myös kateutta.Läheinen ystävyys ja kaksikon biletys ärsyttävät ihmisiä, eikä pelkästään heitä, jotka ovat Marinia vastaan vaan myös heitä, jotka ovat vahvasti Marinin puolella.Moni kokee, että pääministeri ei kohtele heitä tasapuolisesti. Tilanne on Marinin kannalta ongelmallinen, sillä se heikentää hänen asemaansa ryhmän sisällä. Poliittisen sisäpiirin puuttuminen ja kannattajien etääntyminen voivat olla Marinille tulevaisuudessa ongelma, sillä puheenjohtaja on aina riippuvainen myös tukijoukoistaan.",0
88,"Sain whatsapp-viestin jo aamulla. Siihen oli liitetty Pekka Poudan kohutwiitti ja kysymys: “Mitähän kohta tapahtuu?”Kysyin, joko internet on räjähtänyt ja avasin Twitterin. Ensimmäisenä silmille pelmahti Pekka Poudan twiitti.Avasin iltapäivälehdet, joissa molemmissa Pouta komeili netin etusivulla.Ja näin tuo twiitti kuului:“Miksi profiileihin on ilmestynyt näitä she/her ja he/him juttui? Eikö meidän pitänyt alkaa identifioitua ihmisiksi ja yksilöiksi? Jos on ihan pakko kertoa omasta sukupuolisuudestaan profiilissa, niin eikö voisi sanoa suomeksi “tykkään pillusta”?”Auts!Pekka tuli varmaankin tietämättään sohaisseeksi useampaankin kulttuuriseen mehiläispesään, joista ainakin itse olen pyrkinyt pysyttelemään niin kaukana kuin mahdollista.Moni Twitterin käyttäjä on liittynyt somemaailman villitykseen merkitä sukupuolipronominit oman käyttäjätunnuksen viereen esimerkiksi merkinnällä she/her tai he/him.Tämän sanotaan olevan tuenosoitus transihmisille, se kertoo heille, että käyttäjä ei oleta heidän sukupuoltaan.Esimerkiksi Yhdysvaltain varapresidentti Kamala Harris on liittänyt omat pronomininsa Twitteriin.Pronominien kritisoimisesta tai ihmettelystä saa helposti transfobisen leiman – Poudan ensimmäinen kompastuskivi.Lisäksi niillä ei ole tekemistä seksuaalisuuden tai “pillun tykkäämisen” kanssa vaan sukupuoli-identiteetin – Poudan toinen kompastuskivi.Hienoa, että transihmisten asiaa nostetaan esille, mutta todellisuudessa pronominien tehtävä on enemmänkin signaloida muille, että kuuluu tiettyyn ryhmään, heimoon.Samalla tavalla isänmaallinen tai kansallismielinen Twitter-käyttäjä saattaa liittää oman käyttäjätunnuksensa viereen Suomen lipun – tai Instagramin käyttäjä liittää instaansa pikimustan kuvan osoittaakseen tukea Black Lives Matter -liikkeelle.Nämä ovat somekansan tapoja viestiä ryhmään kuulumisesta ja ryhmäidentiteetistä, niiden avulla poseerataan muille ryhmän jäsenille; niiden tarkoitus ei niinkään ole muuttaa maailmaa vaan esitellä omaa aatemaailmaa.Ihan samalla tavalla Timo Soini viestii yhdestä heimostaan kulkemalla Millwall-huivi kaulassaan, tai bisnesmies laittamalla ranteeseensa kalliin merkkikellon, jolla viestitetään muille vaurautta ja korkeaa statusta.Moottoripyöräjengin jäsen viestii ryhmästään liiveillä, pappi ristillä kaulassa.Ihmiset tuppaavat jakamaan itsensä ryhmiin ja heimoihin, ollaanpa sitten fudiskentällä tai äänestyskopissa – ja heimoidentiteetit muovaavat ihmisten käytöstä.Amy Chua korostaa kirjassaan Political Tribes, että me teemme heimojemme jäseninä asioita, joita emme tekisi yksilöinä. Heimoissa kukkii ryhmämoraali, johon heimon jäsenet kiinnittyvät.Ryhmät muuttavat sen, miten sen jäsenet näkevät maailman ja miten me arvioimme muita ihmisiä. Kuuluuko hän meidän ryhmäämme vai johonkin toiseen, ehkä kilpailevaan ryhmään.Heimoutuminen on hyvin inhimillistä ja ihmisille luonteenomaista, mutta ryhmäytymisessä piilee myös isoja vaaroja.Modernit heimot eivät nimittäin ole pelkästään liima samanmielisten ihmisten välillä vaan myös vahva, ulossulkeva voima.Sosiaalisesta mediasta on tullut vahva alusta heimoidentiteeteille, ja jos joku kuuluu toiseen heimoon, hän on herkästi vihollinen ja ansaitsee julkisen häpäisyn.Ryhmäsignalointia edustaa myös se, että ryhmän jäsen nostaa muiden kauhisteltavaksi ryhmän ulkopuolisia jäseniä, joita sitten joukolla häväistään. Yhteinen vihollinen lisää ryhmän yhteenkuuluvuutta ja häpäisijän status nousee ryhmän sisällä.Tämän sai tuta Saksassa asuva vapaa toimittaja Pertti Rönkkö, johon on Facebookin Rasmus-ryhmässä kohdistettu jo vuosia silmitöntä raivoa. Olen itsekin seurannut tuota brutaalia kampanjointia jo pidempään, sillä olimme aiemmin kollegoita Ylellä.Rönkkö julkaisi tammikuussa Jokesin apurahoilla tekemänsä videosarjan Youtubessa, ja yhdessä järkyttävässä videossa Rönkkö kertoo häneen kohdistuneesta, pitkään jatkuneesta lokakampanjoinnista.Yhteinen vihollinen lisää ryhmän yhteenkuuluvuutta ja häpäisijän status nousee ryhmän sisällä.Hän joutui Facebookin rasismin ja muukalaispelon vastaisen Rasmus-ryhmän jäsenten silmätikuksi tehtyään puhtaasti journalistista työtään ja uutisoituaan islamilaisesta terrorismista ja muun muassa Berliinin terrori-iskusta 2016.Häntä leimattiin rasistiksi vuosi toisensa perään ja lopulta hän ei pystynyt edes vastamaan häneen kohdistettuihin lokakirjoituksiin, sillä hänet suljettiin ulos ryhmästä.“Natsiksi ja rasistiksi syyttäminen ja näiden syytösten levittäminen sosiaalisessa mediassa ilman minkäänlaista totuuspohjaa on kova pala itse kullekin mutta aivan erityisesti ulkomailla toimivalle vapaalle toimittajalle ja kirjeenvaihtajalle, jonka toimeentulo on aivan erityisen riippuvainen paitsi ammattitaidosta myös maineesta”, Rönkkö kertoo videolla.Hän arvelee, että ryhmän joidenkin jäsenten pitkään jatkunut lokakampanjointi on voinut vaikuttaa jopa hänen toimeentuloonsa. Rönkkö kertoo, että työt esimerkiksi Ylellä ovat nyt loppuneet.Ryhmäpaine on usein valtava ja vaatii aivan poikkeuksellisen vahvaa luonnetta asettua omaa heimoaan vastaan.Näin teki vasemmistoliiton Anna Kontula hiljattain postattuaan Twitteriin kuvan, joka kritisoi sukupuolistereotypioita ja transfobiaa.Moni kuitenkin ymmärsi sarjakuvan väärin – kuten satiirille usein netissä tuppaa käymään – ja syytti Kontulaa transfobiasta.Moni kommentaattori tuli selostamaan Kontulalle, kuinka kuva oli syrjivä ja hänen tulisi se poistaa sivuiltaan, mutta Kontula ei toiminut niin, mikä on nykypäivänä täysin poikkeuksellista – varsinkin ammattipoliitikolle.Sen sijaan hän selitti kärsivällisesti olevansa eri mieltä, vastaili kritiikkiin ja totesi, että hänen tulkintansa ei muutu pelkästään siksi, että joku on tulkinnut toisin.“Tiedän kyllä senkin, että tässä ajassa ainoa (vasemmisto)poliitikolle kannattava teko olisi ollut poistaa teksti pahoittelujen kanssa – mutta pohdinnan jälkeen en toiminut niin, koska minusta se ei johda hyvään.Moni kuitenkin ymmärsi sarjakuvan väärin – kuten satiirille usein netissä tuppaa käymään – ja syytti Kontulaa transfobiasta.Ratkaisu ei voi olla se, että jotakuta loukannut tai keskustelua herättänyt teksti pannaan piiloon. Silloin ihmiset eivät voi sitä arvioida. Meillä on paljon poliitikkoja, jotka eivät julkaise mitään kaurapuuromainosta vaikeampaa juuri tästä syystä. Itse en tätä strategiaa kannata. Julkaisen myös vaikeita ja kiistanalaisia tekstejä, jos minulla mielestäni on niihin kestävät perustelut”, Kontula kirjoitti Twitteriin.Hyvin harvoin – liian harvoin – tulee kolumneissa kehuttua ketään poliitikkoa, mutta propsit Kontulalle! Hän ei alistunut ryhmäpaineen alle, mikä kertoo hyvin vahvasta henkisestä kantista ja kyvystä itsenäiseen ajatteluun.Ikävä kyllä tuo kyky näyttää nykyään olevan varsin harvassa.",0
89,"Sunnuntai“Annalla (nimi muutettu) on korona.”Saan tekstiviestin illansuussa. Anna tuli vieraaksemme perjantaina, halasin häntä ja vietimme aikaa samassa huoneessa.Menen saman tien lääkekaapillemme, jossa on tukku koronatestejä ja teen sellaisen. Ei koronaa. Miehelleni testi näyttää hyvin, hyvin mietoa viivaa.“Se on positiivinen”, sanovat koronan sairastaneet kaverini, kun lähetän kuvan mieheni testistä Whatsapp-ryhmäämme.“Neg”, he arvioivat omaani.Mietin, lähdenkö saman tien hotelliin, sillä en yksinkertaisesti voi sairastua juuri nyt. Päätän lähteä hotelliin heti seuraavana päivänä. Nyt olen aivan liian väsynyt.Mies nukkuu sen yön toisessa huoneessa, jonne käsken hänen linnoittautua muutenkin (paksu ovi vaimentaa protestit). Kommunikoimme puhelimitse. Jätän ruokaa hänen ovensa taakse.MaanantaiAamulla teen uuden kotitestin heti herättyäni. Edelleen yksi viiva.Hehkutan kavereilleni, kuinka kolme rokotetta suojaavat myös tartunnoilta: vasta kaksi rokotetta saanut mieheni oli sairastunut koronaan, minä en.En luota kotitesteihin, joten suuntaan saman tien 9livesin pakettiautolle Narinkkatorille jo heti kahdeksan jälkeen. Välillä 9livesin edessä on ollut kymmenien metrien jonot, mutta nyt minua ennen jonottaa vain yksi nuori nainen. Pääsen sisälle kylmästä ulkoilmasta, ja mukava hoitaja ottaa näytteen erittäin taidokkaasti ja kivuttomasti. Kehun hänen näytteenottokykyjään.Puolen tunnin kuluttua saan tekstarin: ei koronaa.Soitan koronapuhelimeen ja kysyn, voinko mennä töihin. Koronapuhelimesta sanotaan, että töihin voi mennä, jos oireita ei ole ja testitulos on negatiivinen.Olo on ihan hyvä, mutta hieman kummallinen. Kurkku ei ole kipeä, en yski, maku- tai hajuaisti eivät ole menneet, mutta olo on hieman hutera. Ennen töihin lähtöä päätän ottaa vielä yhden kotitestin. Tulos tulee hyvin nopeasti, eikä siitä voi erehtyä: kaksi vahvaa, punaista viivaa.Ärsyttää sanoinkuvaamattoman paljon. Sisälläni on tappajavirus, Venäjä on hyökkäämässä Ukrainaan, illan lähetyksessä haastateltavanani olisi ollut europarlamentaarikko Ville Niinistö, keskiviikkona varapuheenjohtajat Elina Valtonen ja Matias Mäkynen. Soitan kanavalle, soitan haastateltaville ja perun illan lähetyksen.Kuinka ankeaa saada korona valtavan tärkeän uutisen, Ukrainan sodan, kynnyksellä, kun haluaisin vain tehdä töitä.TiistaiHerään aikaisin aamulla ilman minkäänlaisia oireita. Fiilis on jopa suhteellisen hyvä. Kehuskelen kavereilleni, kuinka minulla ei ole oireita ja vointi on jopa mainio. Lääkärikaverini kehottaa minua hakeutumaan vielä viralliseen testiin, jos aion matkustaa kuuden kuukauden sisällä. Korona voi teoriassa näkyä testeissä pitkään ja estää matkustelun, jos todistusta sairastetusta taudista ei ole.Jostain luen, että lieväoireinen korona ei välttämättä anna kovin hyvää immuniteettia tautia vastaan.Kaverit laittavat viestiä, kuinka heidän kuntonsa romahti viidentenä päivänä ja sen jälkeen iski invalidisoiva väsymys. Yksi kaveri ei ole päässyt töihin kolmeen kuukauteen.Iltaa kohti vireystila laskee. Olen hyvin väsynyt. Mies yrittää lukea minulle otteita jostain kirjasta, mutta en jaksa keskittyä. Yritän lukea englanninkielistä tekstiä, mutta huomaan että minulla on ongelmia keskittyä, mikä ei ole minulle lainkaan tyypillistä. Yritän kirjoittaa kolumnia, mutta teksti kangertelee. Onko tämä nyt sitä aivosumua?KeskiviikkoHerään viiltävään päänsärkyyn. Viimein selvä koronaoire! Päätä kivistää, mutta on pakko herätä kirjoittamaan kolumnia. Etsin kaapeista päänsärkylääkettä ja jään pohtimaan, saiko koronassa käyttää kaikkia tulehduskipulääkkeitä. No, ei meillä ole kuin Buranaa, joten otan sitä ja keitän itselleni kupin kahvia.Yhtäkkiä huomaan, että päänsärky on kahvin juotuani kadonnut ja tajuan, mistä on kyse. Burana ei minun kohdallani auttaisi parissa minuutissa, mutta kahvi auttaa, kun kyseessä on kofeiininpuutteesta johtuva päänsärky. Kyse ei siis ollut koronasta, vaan kahvista.Päätän noudattaa lääkärikaverini neuvoa ja käydä ottamassa vielä virallisen PCR-testin, jotta saan tuloksen omakantaan. Kotona on FFP2-maskeja, nappaan yhden kasvoilleni ja käyn alakerran 9lives-pisteellä ottamassa uuden testin.Naapurin Tero ja toinen naapurini Tuomas Enbuske jättävät molemmat oven taakse elintarvikkeita ja Pepsi Maxia.Illalla teen rikosilmoituksen parin päivän aikana tulleista viesteistä, joissa ilmeisesti lähellä henkistä romahdusta oleva nuori mies uhkailee, huorittelee ja toivoo minun kuolevan koronaan sekä muuta painokelvotonta.TorstaiSota on alkanut. Korona hyökkää kotiini, venäläiset Ukrainaan. Olen vankina omassa kodissani enkä pääse töihin. Seuraan koko ajan Ukrainan tilannetta, yritän buukkailla vieraita ja ahdistun: yksi elämäni suurimmista uutistapahtumista on käynnissä ja olen lukittuna neljän seinän sisälle.Soittelen työpaikalle ja katson koko päivän eri mediatalojen livelähetyksiä paremman puutteessa.Lähetti tuo minulle esiintymisvaatteita. Pyydän häntä jättämään vaatepussit oven taakse.Soitan koronapuhelimeen ja kysyn, milloin voin mennä töihin, poistua kotoani ja milloin en varmasti enää tartuta.Sairaanhoitaja kysyy minulta, milloin oireeni alkoivat ja kerron, että minulla ei ole missään vaiheessa oireita edes ollut. Sairaanhoitaja kertoo, että viiden päivän päästä testituloksesta voin jo mennä ulos eli koska tulokseni tuli maanantaina, voin poistua kotoani lauantaina.Kysyn vielä, onko minun täysin turvallista mennä maskiin eli tv-meikkiin maanantaina ennen lähetystä. Sairaanhoitaja sanoo sen olevan täysin turvallista. Hänen mukaansa voin myös kuntoilla ihan normaalisti ensi viikolla, koska oireita ei ole ollut.Lähettelen illalla dramaattisia viestejä kavereilleni:“Paskin päivä ikinä. Koronan runtelemana vankina omassa kodissani ja kolmas maailmansota alkaa.”PerjantaiViimeinen eristyspäivä.Missään vaiheessa mitään oireita ei tullut, olo oli fyysisesti jopa hyvä. Tämä johtunee siitä, että olen saanut kolme rokotetta ja viimeisestä rokotteesta oli tartunnan aikaan tullut kuluneeksi kuukausi eli vastustuskyvyn pitäisi olla vahvimmillaan.Mieheni sairasti koronan jo 2020, jolloin rokotteita ei vielä ollut. Hänen vointinsa oli tuolloin todella heikko, kuume sahasi ylös ja alas ja voimat olivat täysin lopussa. Nyt hänet oli rokotettu kahteen kertaan, eikä hänelläkään ollut oireita lievää tukkoisuutta lukuun ottamatta.Illalla soitan koronapuhelimeen:“Voinko mennä huomenna jo tuonne alakerran R-kioskille ostamaan Pepsi Maxia?”“Ilman muuta voit mennä. Et tartuta enää.”Hah, eristys over!",0
90,"Oopperalaulaja Karita Mattilan härskit päivitykset ja puolialastomat kuvat ovat herättäneet kummastusta ja ihastusta jo pidempään – ja päätyneet lehtien palstoille, mikä epäilemättä on sopraanon tarkoituskin.Viimeisten parin vuoden aikana Mattila onkin profiloitunut julkisuudessa lähinnä härskeillä seksipuheillaan.Viimeksi Mattila avautui seksifantasioistaan Twitterissä tavalla, josta luulin aluksi kyseessä olevan feikkitilin:“En halua “karvaista otusta”. Unelmoin sileästä ihosta vatsaani vasten, liukkaasta kielestä jalkojeni välissä. Lämpimistä sormista. Uteliaista. Halukkaista. Että saan nauttia miehen lämmintä, turpean kovaa elintä. Liikuttaa. Hitaasti. Nopeasti. Any speed”, Mattila selosti roisia päiväunelmaansa.Kerta ei ole suinkaan ensimmäinen, kun Mattila, 62, raottaa seksielämäänsä koko kansalle.Helmikuussa hän paljasti iskeneensä miehen kapakasta ja harrastaneensa seksiä hänen kanssaan.“Laitoin ruusun rintaan. Tilasin Uberin. Menin kapakkaan. Iskin miehen. Sain seksiä. Nautin! Tilasin Uberin kotiin. Kevyempi askel. Elämä jatkuu”, Mattila avautui seuraajilleen.Vuodenvaihteessa hän jakoi Twitterissä kuvan pelkästä avoimesta kaula-aukostaan suutelemiseen liittyvän saatetekstin kanssa.Viime vuoden marraskuussa hän avautui koripallotuomarin pakaroista ja rinnoistaan, jotka ovat kuulemma parhaat alalla:“Katselen koripalloa TV:stä. Kaunispakarainen erotuomari. Okay. Jos haastatte nyt “epäsopivasta” kommentista niin puolustaudun: Kapellimestari sanoo hississä päin mun naamaa matkalla estradille: best tits in the business. Versus: Minä telkun edessä ihailen. Kumpi pahempi?”Syyskuussa hän julkaisi kuvan käsilaukussaan olevasta kondomista ja kertoi kuljettavansa kortsuja aina mukanaan.Elokuussa hän julkaisi itsestään kuvia rinnat paljaina harsomaisen, läpinäkyvän asun sisällä ja kommentoi näyttävänsä hyvältä.“Nännipommi”, uutisoi Seiska aiheesta.Toukokuussa Mattila paljasti elävänsä sinkkuna ja etsivänsä itselleen kumppania varsin suorasukaisin sanankääntein.“Mun juttu: en halua enää yhtään varattua miestä elämääni. Älkää vaivautuko. Pitäkää pirttihirmunne. Mä ansaitsen parempaa. Oma tupa oma lupa. Sinkkuna on hyvä olla. Mulla on kivat markkinat, oikeasti. Ja Porsche alla, jos mua huvittaa”, Mattila viestitti Twitter-tilillään.“Siis oikeasti: Haluanko jakaa sen miehen, joka lumoaa minut ja jonka kanssa haluan seksiä, rakastella, naida koko yön! Ja enemmän! NO WAY”, hän jatkoi.Mattilan seksipaljastelut, nakukuvat ja fantasiat ovat saaneet valtavasti hehkutusta ja komppauksia hänen seuraajiltaan – ja lehdistöltä. Niitä pidetään emansipaationa ja Mattila saa runsaasti ylistystä siitä, että iäkkäämpikin nainen osaa edelleen nauttia seksistä.Toisaalta moni on ihmetellyt, mitä ihmettä maailmankuululle sopraanolle on tapahtunut: miksi hän tarvitsee tällaista, hivenen epätoivoista julkisuutta, miksi hän kuuluttaa yksityisasioitaan koko maailmalle ja miksi hän haluaa “tahrata” loistavan imagonsa somen suttuisilla seksipaljasteluilla.“Vääntelehdin myötähäpeästä! Mulle tuli heti mieleen Madonnan uusimmat verkkosukkapyllistelykuvat. Oma reaktio: epämääräinen myötähäpeä ja kysymys: miksi? Ikäkriisiä veikkaan. Joku itsetuntojuttu ehkä”, eräs kaverini kommentoi Mattilan touhuja.“Karita on kyllä rohkea! Ja vitsit miten siistiä, että 60-v nainen tuntee ja elää noin. Nuorempana ajattelin, että 60-v on toinen jalka haudassa. Piristävää ja rohkeaa”, toinen analysoi.Media on puolestaan suhtautunut Mattilan verbaaliseen itsensäpaljasteluun lähes pelkästään positiivisesti. Media on ylistänyt häntä rohkeaksi, estottomaksi ja upeaksi.Mutta entä jos mies kirjoittaisi someen samalla tavalla? Entä jos Pepe Willberg tai Hector alkaisivat kuvailla, millaisesta naisen sukupuolielimestä he pitävät – tai arvioisivat naistuomareiden takalistoja?Entä jos mies kertoisi somessa haaveilevansa posliinipimpistä ja kuvailisi suuseksiä, josta hän pitää?Kyseessä olisi sosiaalinen itsemurha. Mahdollisesti ammatillinen. Mies leimattaisiin välittömästi pervoksi huohottajaksi, lähestulkoon ahdistelijaksi.Mutta kun olet nainen, olet rohkea, upea, seksuaalisesti vapautunut ja rikot lasikattoja.Samanlainen seksuaalisuuteen liittyvä kaksoisstandardi näkyy joka puolella. Jos nainen kertoo tyydyttävänsä itsensä dildolla ja kantavansa vibraattoria käsilaukussaan, häntä pidetään rohkeana ja seksuaalisesti emansipoituneena.Jos mies kanniskelee muovista, siemennestettä valuvaa tekovaginaa povitaskussaan, hän on, niin – surkea, säälittävä runkkari.Mutta mitä eroa näillä kahdella itsetyydytysvälineellä lopulta on?Yhteiskuntamme on varsin merkillinen. Kaikki julkiseen keskusteluun osallistuvat hokevat jatkuvana mantrana ehdotonta tasa-arvoa. Mutta sen rinnalle rakennamme täysin älyvapaita ja uskomattoman sukupuolittuneita sosiaalisia normeja, jotka eivät ole tasa-arvosta kuulleetkaan.Ja käsi sydämelle! Kuka uskoo naisasian etenevän, kun hienon uran luoneet naiset taantuvat teineiksi ja alkavat höpistä somessa levottomia?",0
91,"Fundamentalisti tunkee ihmisten makuuhuoneisiin, piinaa homoja, haluaa kieltää ehkäisyn ja abortin ja yrittää määritellä, kuinka muut saavat elää.“Liberaali” puolestaan haluaa päättää muiden ajatukset ja hyökkää kimppuusi, jos uskallat olla hänen kanssaan eri mieltä.Yhdysvaltain korkein oikeus kumosi perjantaina yleisen aborttioikeuden. Osavaltiot voivat nyt itse määritellä aborttilainsäädäntönsä.Päätös oli järkyttävä ja väärä, massiivinen takaisku naisten oikeuksille – ja on ihan älytöntä, että tällaisesta asiasta joutuu edes kirjoittamaan nykypäivänä. Ihmisten terveydestä tippaakaan piittaavassa maassa aborttia ei tehdä sukkapuikolla tai virkkuukoukulla. Henkari kuuluu vaatekaappiin, ei naisen alapäähän.Aborttien kieltäminen ei niitä lopeta; se lisää laittomia, puoskarin kynsissä tehtyjä, abortteja ja vaarantaa miljoonien naisten hengen ja terveyden.Päätös kylvää kuolemaa, kajoaa naisten kehojen itsemääräämisoikeuteen ja johtaa siihen, että lukemattomia naisia kuolee laittomiin, pimeissä kellareissa tehtyihin raskaudenkeskeytyksiin.Sodan jälkeen eräs tuntemani nainen joutui pakotettuna puoskarin aborttiin. Puoskari kaapi sikiön kohdusta, mutta sikiön ohella poistui naisen lisääntymiskyky. Hän ei pystynyt enää koskaan saamaan lapsia.Tällaisia surullisia kohtaloita on kaikkialla, missä abortit on pakotettu maan alle.Nyt yhdysvaltalaisnaisilta on viety yksi keskeinen ihmisoikeus. Naiset eivät ole seurakuntien omaisuutta. Me emme ole myöskään yhteiskuntien omaisuutta. Ihmisten tulee viime kädessä päättää itse, mitä he kehoillaan tekevät. Orjakaupassa aikoinaan orjat pakotettiin käyttämään kehoaan tavalla, jota he eivät voineet itse valita.Ihmistä ei voi pakottaa synnyttämään vastentahtoisesti, luovuttamaan pois päätösvaltaa omasta kehostaan.Vaikka minulla on kanta abortista, ymmärrän hyvin, että asia ei ole moraalisesti aivan yksinkertainen. Abortissa vastakkain on kaksi tärkeää oikeutta: naisen ja syntymättömän lapsen oikeus elämään.Molempien puolesta pystyy argumentoimaan ihan perustellusti. Aborttia voi ja tietysti pitääkin katsoa myös syntymättömän lapsen oikeuksien kannalta. Niin tehdään jo nyt: minkä tahansa ikäistä sikiötä tahansa ei voi abortoida.Keskustelu kilpistyy lähinnä siihen, milloin elämän katsotaan alkavan. Siihen tuskin kenelläkään on varmaa vastausta.Jenkkien aborttipäätös oli surkea, mutta surkeaa on myös, että Suomessa syypääksi kaivettiin jälleen “liberaalien” ja muiden hyvyyden joukkioiden ikioma sylkykuppi: kristillisdemokraattien Päivi Räsänen, joka uskaltautui kehumaan jenkkien päätöstä.– Yhdysvaltain korkeimman oikeuden päätös on ilouutinen lapsen oikeuksien puolustajille! Tällä päätöksellä tulee olemaan maailmanlaajat vaikutukset keskusteluun abortista. Päätös antaa toivoa muulle maailmalle, että lakeja voidaan myös muuttaa lapsen elämää suojelemaan, Räsänen tviittasi ja nostatti valtaisan pöyristymismyrskyn.Somessa tunnetut tviittaajat toivoivat Räsäsen ennenaikaista kuolemaa tai kutsuivat häntä syvästi ja läpikotaisesti pahaksi, yhdeksi Suomen pahimmista ihmisistä. Siis koska hänen arvomaailmansa pohjaa uskontoon.Räsästä kutsuttiin jokaisella kuviteltavissa olevalla solvauksella, hän sai niskaansa niin paljon kuraa, että päivitteli jopa itse aborttikeskusteluun liittyvää vihan määrää – ja luulisi, että juuri Räsänen on vihaan Suomessa tottunut.Mutta kenelle Päivi Räsäsen aborttikanta tuli yllätyksenä? Räsäsen uskonnollisuudessa on yhtä vähän uutista kuin siinä, että Mannerheimin patsas sijaitsee Mannerheimintiellä.Miksi Päivi Räsänen jälleen kerran marssitettiin syntipukiksi? Vihan tunne tarvitsee kohteen, koska muuten kokijan olotila muuttuu sietämättömäksi.Turhautuneina tai onnettomina ihmiset tarvitsevat syntipukin, johon he suuntaavat vihansa. Mitään merkitystä ei ole sillä, onko kyseinen ihminen syypää asiaan.Räsäsestä tuli kohde, koska muita sopivia maalitauluja vihalle ei löytynyt. Trump ei ole enää presidenttinä, USA:n korkeimman oikeuden jäsenet eivät ole täällä tunnettuja. Joe Biden ei voi olla syyllinen, joten vihan ja pettymyksen tunteet ripustetaan kotimaiseen isoäitiin. Hänestä tulee uhrilammas, jota vihaamalla pyrimme helpottamaan pahaa oloamme.Suomi on viimeisiä kuviteltavissa olevia maita, jossa abortti kiellettäisiin. Päivi Räsäsen näkemyksillä ei ole minkään valtakunnan merkitystä Suomen lainsäädännön kannalta.Miksi Räsäsen pitäisi ajatella abortista samalla tavalla kuin sinun tai minun? Miksi ihmisillä on niin hirvittävä tarve saada muiden näkemykset, mieltymykset, tavat ja tottumukset samoiksi kuin itsellä?Ei suomalainen yhteiskunta mene rikki siitä, että Arkadianmäellä istuu muutama hassu poliitikko, joka vastustaa aborttia. Missä ihmeen pakotetun konsensuksen maassa me oikein elämme? Mihin me tarvitsemme sananvapautta, jos vain samanmieliset näkemykset halutaan sallia?Nyt vähän luottamusta yhteiskunnan tapaan toimia. Yhteiskunta nimenomaan on rakennettu erilaiset mielipiteet kestäviksi. Niitä pitäisi voida punnita rauhassa, ilman raivoisaa kiihkoa. Väkivaltaisilla ulostuloilla ei pitäisi tehdä minkäänlaista politiikkaa.P.S. Tämä kolumni on kirjoitettu puolalaisen vankityrmän yläkerrassa. Alakerran uumenissa kidutettiin 1800-luvun alussa Barbara Zdunk -nimistä naista, jota syytettiin kylän polttamisesta. Hänet vangittiin, tulipalot jatkuivat ja nekin luettiin hänen syykseen. Barbara Zdunk teloitettiin elokuussa 1811. Hän sai maksaa kylää kohdanneen onnettomuuden omalla hengellään. Kyse oli mukamas noituudesta, mutta Zdunkista tehtiin klassinen syntipukki.",0
92,"”Jokainen kirja on kirjoitettu uudestaan, jokainen taulu maalattu uudestaan, jokainen patsas, katu ja rakennus nimetty uudestaan, jokainen ajankohta on muutettu toiseksi. Historia on pysähtynyt. Ei ole muuta kuin loputon nykyhetki, jossa puolue on aina oikeassa”, kirjoitti George Orwell teoksessaan Vuonna 1984.Romaani kertoo dystooppisesta yhteiskunnasta, jossa valtava virkamiesjoukko käy läpi vanhoja kirjoja ja poistaa epäsopivia sanoja ja ajatuksia.Orwellin yhteiskunnan uuskieli on virallisesti ohjattua ja rajoitettua. Siitä on poistettu vahingolliset sanat, ja kiellettyjen sanojen lista kasvaa jatkuvasti. Tarkoitus on estää toisinajattelu viemällä ihmisiltä käsitteet, joilla he voisivat ilmaista vääräoppisia näkemyksiään.Pelkästään väärästä ajatuksesta voi joutua tuomiolle; pahimpia rikollisia ovat ajatusrikolliset.Juttelin hiljattain ystäväni kanssa, joka tekee lukioon kirjoja. Hän kertoi, kuinka kirjan tekijöitä opastettiin olemaan puhumatta kahdesta sukupuolesta, naisista ja miehistä, vaan kaikista sukupuolista, ja käyttämään kirjan esimerkeissä sellaisia nimiä, joista ei selviä henkilön sukupuoli.Jatkuvasti saamme lukea, kuinka yhä uusia kirjoja sensuroidaan ja yhä uudet sanat ja käsitteet mielletään epäsopiviksi, haitallisiksi, ongelmallisiksi.Legendaarisista James Bond -kirjoista julkaistaan nyt uudet painokset, joissa kirjojen sisältöä on muokattu rajusti.Esimerkiksi viittaukset ihmisen etniseen taustaan on pitkälti poistettu, samoin naisia halventaviksi katsotut termit.Bond esimerkiksi vierailee newyorkilaisella strippiklubilla. Alkuperäisversiossa Bond kuulee kuinka miehet mylvivät kuin siat ja tuntee suunsa kuivuvan. Uudessa versiossa Bond tuntee huoneen sähköisen tunnelman.Mikäpä siinä. Bond on aina ollut porukkaa liukuhihnalta murhaava sosiopaatti. Nyt hän on poliittisesti korrekti sosiopaatti, joka murhaa porukkaa liukuhihnalta.Myös Agatha Christien rakastetut murhamysteerit ovat joutuneet silppuriin.Niin sanotut sensitiivisyyslukijat ovat poistaneet kirjoista rasistiset viittaukset mutta myös melkein kaiken muun, mikä saattaa loukata edistyksellistä lukijaa. (Minua muuten loukkaa ajatus sensitiivisyyslukijasta.)Kirjoista on poistettu muun muassa runsaasti viittauksia henkilöhahmojen etniseen alkuperään, ja esimerkiksi termi itämainen on poistettu kokonaan. Sana ”alkuperäinen” on korvattu sanalla ”paikallinen”.Kirjoista on poistettu kuvailuja naisten vartaloista ja viittaus hotellityöntekijän ”ihanista valkoisista hampaista”.Disney puolestaan päätti olla julkaisematta uudelleen kahta Roope-setä tarinaa ja selitti päätöstä yhtiön sitoutumisella moninaisuuden ja yhdenvertaisuuden esittämiseen.Tarinoissa esiintyvän Bombi Zombi -hahmon on katsottu pitävän yllä haitallisia stereotypioita.The Telegraph -lehti kävi läpi lastenkirjailija Roald Dahlin teoksia ja löysi satoja muutoksia, joita kustantaja on niihin tehnyt.Kirjoista oli sensuroitu kohtia, poistettu virkkeitä ja kirjoitettu joukkoon täysin keksittyjä asioita. Rakastettuja lastenkirjoja on pahoinpidelty ja raadeltu brutaalisti, eivätkä kirjan sanat edes enää välttämättä ole Dahlin omia.Esimerkiksi painoon, mielenterveyteen, väkivaltaan, sukupuoleen ja etnisyyteen liittyvää kieltä on teurastettu tai kirjoitettu kokonaan uudelleen. Telegraphin mukaan näyttää siltä, että uudessa Dahl-maailmassa koneita ja eläimiä ei enää kuvailla väreillä lainkaan.Jaakko ja jättipersikan pilviveikot (englanniksi pilvimiehet) on käännetty uudessa versiossa pilvi-ihmisiksi. Huudahdus “Olet varmaan vihainen, nainen!” on korvattu “sinun täytyy olla poissa tolaltasi” -fraasilla. Lihava, pieni ruskea hiiri on nyt ainoastaan pieni hiiri. Kastemadon iho ei ole enää vaaleanpunainen vaan sileä.Outo, afrikkalainen kieli on nyt vain afrikkalainen kieli. Kamarineito on muuttunut siivoojaksi. Traktorit eivät ole uudessa versiossa enää mustia.Kuka pelkää noitia -kirjassa on kohta, jossa puhutaan naisten nykimisestä hiuksista, jotta selviäisi, ovatko he noitia. Tarinassa noidat ovat kaljuja ja käyttävät hanskoja peittääkseen kyntensä.Vuoden 2001 versio kuuluu näin:“Älä ole hupsu”, isoäitini sanoi. “Et voi kulkea ympäriinsä nykimässä hiuksista jokaista kohtaamaasi naista, vaikka hänellä olisi hanskat kädessä.”Vuoden 2022 versiossa puolestaan lukee vapaasti suomennettuna:“Älä ole hupsu”, isoäitini sanoi. “Sitä paitsi naiset voivat käyttää peruukkia monesta syystä, eikä siinä ole mitään väärää.”Kommentti “vaikka nainen työskentelee kassana tai koneenkirjoittajana liikemiehille” on muuttunut muotoon “vaikka nainen työskentelee huippututkijana tai yritysjohtajana”.Eräässä kirjassa Dahl kertoo naisesta, joka oli purjehtimassa Joseph Conradin, Ernest Hemingwayn ja Rudyard Kiplingin kanssa. Uudessa versiossa hän menee katsomaan taloja Jane Austenin kanssa. Hän pääsee silti purjehtimaan Hemingwayn kanssa, mutta Conrad ja Kipling on deletoitu. Näitä 1800-luvun kirjailijoita syytetään nykyään kolonialismista.Kirjojen sensurointi on pyhäinhäväistys. Muokkaamme romaaneista hajuttomia ja mauttomia, hegemonian kuohitsemia raajarikkoja – ja samalla valitamme, että nuoret eivät enää lue. Kirjat ilman teräviä reunoja eivät taatusti siivitä ketään lukemaan.Kirjoja stilisoi nykyään joukko sensitiivisyyslukijoita, joita saattavat olla poliitikoita tai aktivisteja. Suomessa sensitiivisyyslukijana on toiminut muun muassa vihreiden kansanedustaja ja vihreä kansalaisaktivisti.Kirjan maailma on fantasia, jossa mikä tahansa on mahdollista. Kirjat ovat aikakapseleita, muistiinpanoja tietyltä ajanjaksolta, ihmiskunnan kollektiivista historiaa. Ne opettavat meille menneestä, meitä ennen eläneiden ihmisten synkistäkin puolista, ennakkoluuloista, arvoista, aatteista.Miksi pitäisi yrittää kaunistella todellisuutta ja antaa kuva, että kauan sitten eläneillä ihmisillä oli täsmälleen samat arvot kuin nykyihmisillä?Se on valehtelua, historian vääristelyä.Kirjojen muokkaaminen ideologisesti puhdasoppisiksi on vaarallista, sillä se kaventaa ilmaisunvapautta.Menkää seuraavaksi museoihin tuhoamaan kivikirveitä, jos te pelkäätte luolamiesten brutaaliutta. Repikää alas renessanssinero Leonardo da Vinci, tuo inha partainen setämies, ja korvatkaa hänet alkufeministillä.Ihan oikeasti. Kuinka te kehtaatte mennä sörkkimään mestareiden teoksia?Se, jolla on pokkaa mennä räpeltämään maailmanhistorian kirkkaimpia klassikoita, koska ne eivät edusta juuri sen hetken poliittisia virtauksia, voisi hetken miettiä, onko hän oikealla alalla. Tämä ei ole kulttuurin luomista, vaan sen brutaalia tuhoamista. Tulevaisuus tulee teidät tuomitsemaan.“Päivä päivältä, suorastaan minuutti minuutilta saatettiin menneisyys ajanmukaiseksi. Tällä tavoin jokainen puolueen taholta lausuttu ennustus voitiin asiakirjoilla osoittaa oikeaksi; ei ollut ainoatakaan uutista, ei ainoatakaan mielipiteen ilmaisua, joka olisi ollut ristiriidassa hetken tarpeen kanssa.” George Orwell, Vuonna 1984.",0
93,"Medykan raja-asema Puolan ja Ukrainan välissä kylpee auringonpaisteessa, kun pieni tyttö äiteineen lähestyy valkoista telttaa. Teltassa vapaaehtoisena työskentelevä nainen ojentaa tytölle kylmän vesipullon ja muoviin käärityn leivän.Humanitaarinen katastrofi lyö kasvoille jo ennen passintarkastusta. Tulliin johtavan polun molemmin puolin kohoaa telttoja, joista sotaa pakeneville ihmisille jaetaan vettä, ruokaa ja lääkintätarpeita. Yhden teltan kyljessä komeilee pienen lapsen piirustus, jossa äiti, isä ja pikkutyttö seisovat punaisen teltan edessä. Oikeassa yläkulmassa heiluu Ukrainan lippu.Päätimme matkustaa Lviviin lomaillessamme Puolan Krakovassa, vain kolmensadan kilometrin päässä Ukrainan rajalta. Lviv on kaukana Itä-Ukrainan alueista, joilla taistellaan, eikä kaupungin ytimeen ole tullut viime aikoina iskuja.Sen sijaan Venäjä teki ohjusiskun läheiseen Javorivin sotilastukikohtaan Puolan rajan ja Lvivin välissä, joten kierrämme sen kaukaa.Passijonossa Puolan ja Ukrainan rajalla alkaa todella jännittää. Juuri tulleiden mediatietojen mukaan kaupunki valmistautuu Valko-Venäjän hyökkäykseen. Olen astumassa sisään rajatarkastuspisteeseen ja pohdin vakavasti, pitääkö kääntyä takaisin.Juttelen tullijonossa Lviviin menevien ihmisten kanssa. Kotikaupunkiinsa palaava Ira kertoo kuulleensa uutisen siitä, että Lviv valmistautuu parhaillaan Valko-Venäjän iskuun, mutta hän ei vaikuta huolestuneelta.“Kaikki tietävät siitä. Mutta ei minua pelota. Tähän tottuu, sotaan tottuu. Tällaisia väitteitä tulee koko ajan. Elämän täytyy vain jatkua”, Ira sanoo.Puolalainen Leonid tarjoutuu toimimaan tulkkinamme, kun etsimme taksia; hän joutuu menemään Ukrainaan hoitaakseen eläkeasioitaan pankissa.Passintarkastuksen jälkeen Ukrainan puolella odottaa piste, johon vapaaehtoiset taistelijat voivat ilmoittautua. Kivenheiton päässä maassa, suuren autonrenkaan sisällä makaa pikkuruinen lapsi peitteeseen käärittynä, nahkainen laukku tyynynä. Sisar leikkii vierellä, äiti imettää pientä vauvaa tien poskessa.Taksikuski ei puhu sanaakaan englantia, kuten ei moni muukaan. Auto kiitää karujen maisemien halki, tiet ovat perunapeltoa. Nuori kuljettaja ajaa 150 lasissa ja huudattaa Spotifyta, josta raikaa ukrainalainen musiikki. Maiseman rujo kauneus iskee tajuntaan: vihreitä peltoja silmänkantamattomiin, pieniä hökkelimajoja ja rapistuneita taloja tien laidalla. Kadunvarsikylteissä ei mainosteta uusimpia kosmetiikkatuotteita vaan vaaditaan lentokieltoaluetta ja aseita Ukrainaan.Lvivin rautatieasemalla partioi iso joukko vapaaehtoisia. Lapset leikkivät Punaisen Ristin telttojen edessä, pieni tyttö hyppii trampoliinilla ja puristaa vaaleanpunaista norsulaukkua kädessään.Joka päivä tänne saapuu tuhansia pakolaisia eri puolilta Ukrainaa. He jäävät joko Lviviin, jossa he voivat asua esimerkiksi evakuointikeskuksiksi muutetuissa kouluissa – tai jatkavat matkaansa muualle Eurooppaan.Vlad työskentelee vapaaehtoisena Lvivin rautatieasemalla. ""Ei minua pelota, koska jos pelkäisin, kuka auttaisi näitä ihmisiä."" Sanna UkkolaMonelle kotinsa jättäneelle ja sotaa pakenevalle tämä rautatieasema on ensimmäinen portti uuteen elämään.Jotkut lapset saapuvat tänne ilman vanhempiaan, maataan puolustamaan lähdössä olevat miehet hyvästelevät täällä perheensä.Ukrainalainen Vlad on yksi vapaaehtoisista. Hän kertoo, että vapaaehtoiset tarjoavat sotaa pakeneville ihmisille suojaa, ruokaa ja fyysistä sekä psykologista kriisiapua.“Moni on menettänyt kotinsa tai perheensä ohjusiskussa, ihmisillä on paljon ongelmia. Heillä ei ole rahaa, ei kotia, ei ruokaa, ei mitään. Ei minua pelota työskennellä täällä, sillä jos pelkäisin, kuka auttaisi näitä ihmisiä”, Vlad sanoo.Kaupungin keskusaukio näyttää päällisin puolin kuin miltä tahansa Itä-Euroopan kaupungilta. Terassilla nuori, kaunis nainen imee vesipiippua, ravintoloiden sisäänheittäjät yrittävät houkutella turisteja peremmälle.Lvivissä arki jatkuu sodasta huolimatta.  Sanna UkkolaMutta tarkemmin katsoessa huomaa, että kaupunki on varpaillaan: raskaasti aseistettuja poliiseja päivystää siellä täällä, sotilasasuisia miehiä vilahtelee skuuteilla ohitse tai kävelee käsi kädessä puolisoidensa ja lastensa kanssa. Sotilaita koulutetaan Lvivissä ennen kuin he menevät rintamalle.Sota tunkee ihon alle, se on läsnä jokainen hetki, joka ikinen sekunti: milloin tahansa voi tulla ilmahälytys, jolloin pitää paeta lähimpään suojaan.“Jos kuulette hälytyksen, juoskaa samaan suuntaan kuin kaikki muutkin”, eräs sotaa tunteva valisti ennen matkaa.Jokainen kaupunki on nyt jonkinlainen riski; viimeksi edellisyönä Venäjä iski Odessaan, hieman aiemmin ohjus iski täyteen ostoskeskukseen Ukrainan keskiosassa.Keskusaukiolle on pystytetty kylttejä, joissa muistellaan taisteluissa kuolleita paikallisia miehiä. Yhdessä kuvassa hymyilevä nuorukainen on kuollut vain muutama päivä aiemmin, 25-vuotiaana. Muistokylttien juureen on laskettu kynttilöitä ja kukkia.Läheisten rakennusten alaosat ja ikkunat on muurattu hiekkasäkeillä. Keskustassa sijaitseva kirkko on ääriään myöten täynnä hiljaa rukoilevia tai polvistuvia ihmisiä. Kirkon ikkunat on peitetty, katedraalin edessä olevat patsaat säkitetty kaltereiden sisälle ja seiniä peittää pleksilasi sekä tulenkestävä pehmuste.Kun Venäjän joukot alkoivat hyökkäillä ukrainalaiskaupunkeihin ja tuhosivat asuinkortteleita, paikalliset museot ja viranomaiset rynnistivät turvaamaan perintöään – ne varastoivat arvokkaita taideteoksia, ikoneja ja suojasivat kansallisia monumentteja.Viereisellä kirpputorilla myydään Stop the War -kahvikuppeja ja perinteistä turistikrääsää – sekä Putinin kuvilla varustettua vessapaperia. Seinään kiinnitetyssä julisteessa lukee Ukrainian resistance, ukrainalainen vastarinta.Matkamuistoissa vaaditaan sodan lopettamista, kirpputorilla myydään Putin-vessapaperia. Sanna UkkolaLähistöllä sijaitsevan vapaaehtoiskeskuksen takapiha on täyttynyt mustista säkeistä, laatikoista ja kauppakärryistä täynnä vaatteita, patjoja, tyynyjä, lääkkeitä ja muita tarpeita. Yhden vaatekasan päällä kököttää pieni, valkoinen pehmopupu.Kadun laidassa muusikko laulaa Ukrainan sodasta. Hänen ympärilleen on kerääntynyt joukko kuulijoita, muun muassa pikkuinen, rattaissa istuva tyttö, joka huiskuttaa kädessään Ukrainan lippua. Veli käy pudottamassa kolikon muusikon kirstuun.Vapaaehtoiskeskuksen pihalla on vaatteita ja tarpeita sotaa pakeneville. Sanna UkkolaIlta alkaa laskeutua Lvivin vanhaan kaupunkiin, ulkonaliikkumiskielto astuu pian voimaan. Joukko nuoria on kerääntynyt Svobody Avenuen (suom. Vapauden katu) aukiolle kuuntelemaan kitaransoittajaa – hän laulaa uskomattoman kaunista sävelmää ukrainaksi. Taustalla, iltatuulessa, liehuu hiljalleen Ukrainan lippu.Nuori nainen painautuu tiukasti miesystäväänsä vasten, pariskunnat kuuntelevat musiikkia käsi kädessä tai sylikkäin, eräs pari suutelee kiihkeästi tummenevassa illassa. “Slava Ukraini”, nuoret huutavat, kun kappale loppuu. Taaemmalla seisova nainen kääntyy hiljaa poispäin ja pyyhkii kyyneleitä silmistään.Pieni tyttö kuuntelee ukrainalaista katusoittajaa. Sanna Ukkola",0
94,"Koko maailma pelkää Venäjän sotilaallista hyökkäystä, mutta myös moni venäläinen pelkää kuollakseen kotimaansa julmaa hallintoa. Venäjällä kritiikki hallitusta kohtaan johtaa helposti siihen, että poliisi tulee ovelle ja kriitikko on kohta vankilassa.Sain haltuuni keskusteluja venäläiseltä keskustelupalstalta. Se on harvoja paikkoja, jossa venäläiset uskaltavat kirjoittaa suoraan ja kriittisesti, anonyymisti VPN:n takaa.Viestien määrä on valtava, mutta osa niistä kuvaa tuskaa, jota jotkut venäläisetkin kokevat oman hallintonsa toimien edessä. Näin he kuvaavat karua todellisuutta, jossa moni venäläinen elää Ukrainan sodan alettua.“Rehellisesti sanottuna kaikki ovat peloissaan. Mielenosoituksia järjestetään Moskovassa ja Pietarissa, paikalla on valtavasti poliiseja. Mielenosoitukset tukahdutetaan kaikin mahdollisin keinoin, rajulla väkivallalla, joka on kovempaa kuin Valko-Venäjällä kesällä 2021.Kukaan ei todellakaan epäile, etteikö poliisi olisi valmis käyttämään tarvittaessa tappavaa voimaa väkijoukkoja vastaan. Kreml tekee kaikkensa säilyttääkseen vallan, vaikka heidän laivansa uppoaa. Heilläkään ei ole mitään paikkaa, minne paeta.Istun töissä ja keskustelen tästä kaikesta kollegoiden kanssa. Kenelläkään ei ole pienintäkään epäilystä siitä, etteikö poliisi voisi alkaa tappaa mielenosoittajia kaduille. Meillä ei ole mitään paikkaa, minne paeta, olemme erillään muusta maailmasta.Moni on paniikissa ja kauhuissaan. Pelkään äitini puolesta. Ilma haisee liikekannallepanolta, jossa meidät lähetetään teurastettavaksi kuin karja.”“Meillä on täällä vitun miljoona puolisotilaallista poliisia raketinheittimien ja liekinheittimien kanssa. Jos yritämme syrjäyttää Kremlin kusipäät, he tekevät saman kuin Ukrainan veljillemme.”“Niin kauan kuin Putinilla on vielä tarpeeksi rahaa suojellakseen valtaansa, me emme voi taistella häntä vastaan fyysisesti. Meidän pitäisi vain odottaa, kunnes hallitus olisi taloudellisesti riittävän heikko.”“Emme pelkää murtunutta nenää, halkeilevia kylkiluita emmekä paria poliisin potkua. Jos mielenosoituksessa kapinoidaan vähänkään poliisia vastaan, mielenosoittaja joutuu heti vankilaan. Jos poliisi kokee, että mielenosoitus aiheuttaa todellista uhkaa, se alkaa tappaa ihmisiä.”“Kyse ei ole edes siitä, että he (Kreml) pelkäävät vallan menettämistä vaan siitä, että he ymmärtävät, mitä heille tapahtuu sen jälkeen. Heidän rikoksistaan on paljastunut vasta jäävuoren huippu. Jos he menettävät vallan, kaikki tulee ilmi. Siksi vallan säilyttäminen on heille kirjaimellisesti elämän ja kuoleman kysymys.”“Tämä keskustelu antaa toivoa, että kaikki eivät pidä minua sairaana hyökkääjänä, joka hyväksyy kaiken paskan, jota hallituksemme tekee. Nämä vallassa olevat roistot ovat miehittäneet meidät aivan kuten Ukrainankin. Ilmeisesti länsi on vasta nyt alkamassa ymmärtää tilannettamme. Täällä osa ihmisistä on tietysti täysin aivopestyjä nähtyään propagandaa televisiossa. Arvioisin, että heitä on noin 30 prosenttia, enimmäkseen vanhuksia. Toiset 20 prosenttia tukevat passiivisesti kaikkea, mutta eivät henkilökohtaisesta vakaumuksesta vaan tietämättömyydestä. Heti kun he näkevät savuverhon taakse, he raivostuvat, mutta silloin se on jo liian myöhäistä.”Juttu jatkuu kuvan jälkeen.Tällaiset tunnukset eivät ole Moskovassa kiellettyjä. Kadulla myytiin Putin-aiheisia t-paitoja 9. maaliskuuta. EPA/AOP“Kremlin propaganda väittää, että meitä ympäröivät fasistit. Eurooppa ja USA ovat kirjaimellisesti fasistisia paikkoja, kun me taas puolustamme ylpeänä isänmaatamme. Osalla televisio on korvannut ajattelun, meidät on käytännössä saarrettu. Kaikki uutiset, jotka yrittävät murtaa virallisen totuuden, ovat vihollisen propagandaa ja väärennöksiä, joista Yhdysvaltain ulkoministeriö maksaa. Muut pitävät meitä aivopestynä sukupolvena.”“Maamme on kirjaimellisesti vankina, ja rosvojoukko pitää täällä valtaa. Vuonna 2012 Moskovan Bolotnaja-aukiolla mellakkapoliisi pidätti minut. Leukani murtui ja menetin kolme hammasta. Ennen kuin minut raahattiin pidätettyjen bussiin, minut heitettiin kasvot edellä jalkakäytävälle käsiraudoissa. Noina vuosina poliisin toiminta oli “pehmeää”. Nyt poliisi on tullut paljon julmemmaksi, ihmiset pakenevat poliisia tai yksinkertaisesti lopettavat vastustamisen kokonaan. Jos yrität panna hanttiin, sinut hakataan ja tuomitaan virkavallan vastustamisesta, ehkä neljäksi tai kahdeksaksi vuodeksi vankilaan. Joten voit vain paeta.”“Lol, he sulkivat kaksi radioasemaa vain siksi, että ne yrittivät raportoida tilannetta molemmilta puolilta. Nämä asemat olivat uskollisia Putinin hallinnolle ja olivat toimineet “älykkään” propagandan välineinä tavallisina aikoina. Mutta nyt jopa niistä tulee hallinnon uhreja.”“On todella vaikea laskea, kuinka paljon viattomia ihmisiä on vankilassa. Ja meillä on paljon poliittisia vankeja. Jos lasket mukaan heidän perheensä, jotka ovat myös järjestelmän uhreja, huomaat, että luku voi olla jopa puolet väestöstämme. Täällä vitsaillaan, että olemme maa, jossa puolet ihmisistä istuu vankilassa ja toinen puolikas pidättää heidät.”Anonyymillä keskustelupalstalla venäläiset uskaltavat arvostella hallintoaan suoremmin kuin melkein missään muualla. Venäjän tiedonvälitys on kuitenkin siinä tilassa trolleineen ja vankeusuhkineen, että näistäkään keskusteluista ulkopuolinen ei pysty tietenkään täysin varmasti sanomaan, kuinka aitoja ne lopulta ovat.Viestit voi tulkita samoin kuin Venäjän kaduilla näkyvät mielenosoitukset tai vaikkapa Maria Ovsjannikovan rohkean tv-protestin sotaa vastustavine kyltteineen. Ne ovat näennäisen pieniä, mutta äärimmäisen urheita tekoja totalitaristisessa valtiossa, jossa toisinajattelijoita uhkaa vankeus, jopa kuolema.Putinin hallinnon olisi paljon vaikeampi jatkaa, jos yhä useampi venäläinen liittyisi näiden rohkeiden protestoijien joukkoon. Totalitarismi voi helposti nujertaa yksittäiset soraäänet, mutta se ei kovin pitkään pysty tukahduttamaan huutoa, joka tulee kaikkien kansalaisten huulilta.",0
95,"Puhu hetki suomalaisen kanssa, ja se tilittää sinulle, kuinka paljon töitä se tekee. Kellon ympäri tässä raadetaan, ei työt tekemällä lopu, otsa hiessä sinun on leipäs hankittava ja valivali.Suomalainen osaa kyllä valittaa työkuormasta ja kuitata burnout-lomia, mutta kuinka paljon töitä suomalainen oikeasti tekee?Ei paljoakaan. Suomessa asuu yksi Euroopan laiskimpia kansoja!Ei siis ihme, että porukka ärähti ja veti sohvatyynyn väärään kurkkuun, kun Huawein pomo vähän provosoi ja ehdotti suomalaisille 80-tuntista työviikkoa kymmenen päivän kesälomalla.Huawein kyberturvallisuusjohtaja Mika Lauhde aiheutti valtaisan kohun esittämällä Kauppalehden haastattelussa 7-päiväistä työviikkoa. Lauhteen mukaan Huawein työntekijät sekä Yhdysvalloissa että Kiinassa tekevät niin paljon töitä, että Suomi putoaa auttamatta kelkasta.– Minä teen koko ajan yli 80-tuntista viikkoa, ja minulla ei ole neljään vuoteen ollut kesälomaa, hän sanoi haastattelussa.Lauhde totesi, että Suomi voisi kiriä muita maita kiinni siirtymällä seitsenpäiväiseen työviikkoon.Tietenkään Huawei-pomo ei ollut tosissaan, vaan halusi vähän sohia muurahaispesää, tai paremminkin laiskiaispesää, mutta suomalainen suhtautuu työhönsä ryppyotsaisemmin kuin Kaarina Hazard valkoiseen heteromieheen.Suomalainen haluaa helliä mielikuvaa ahkerasta pohjoisen kansasta, joka selkä vääränä raataa suolla säitä uhmaten, viikinkiraatajan tavoin. Paha sen periköön, joka vähän ravistelee tuota mielikuvaa.Mutta pitääkö mielikuva paikkaansa? Ei pidä. Suomen työviikot ovat todellisuudessa Euroopan lyhyimpiä – ja meillä on ruhtinaallisen pitkät lomat.Nyt Huawei on sullonut paniikissa Mika Lauhteen jonnekin perunakellariin piiloon kapula suussaan, eikä kukaan pääse kysymään äijältä, mitä tämä oikein tarkoitti. Toinen Huawein edustaja sopertaa hädissään, että kyseessä ei ole yhtiön kanta vaan yksityisajattelu.Haastattelun jälkeen Lauhde tyrmättiin elämänhallinnan ongelmien kanssa kamppailevaksi kummajaiseksi, hänestä levisi pilkkakuvia ympäri internettiä ja kansa oli tikahtua epäuskoiseen järkytykseensä.Viimeksi samanlainen haloo syntyi, kun Marimekon henkilöstöjohtaja Tanya Stohrmayer avautui työstään Hesarille. Hän kertoi tekevänsä kymmentuntista työpäivää, jättävänsä kahvitauot väliin ja tekevänsä töitä myös vapaa-ajalla.Tuolloin Stohrmayerin terveyttä ja mielenterveyttä kyseenalaistettiin, ja hänet julistettiin huonoksi johtajaksi.Suomalaisen ahkeruus on maailmanluokkaa tasan yhdessä asiassa: kun pitää joukolla hakata toisinajattelijoita maanrakoon.Miksi ihmeessä ihmistä, joka suhtautuu intohimoisesti työhönsä, paheksutaan tässä maassa? Eivät kaikki rentoudu samalla tavalla: rötväämällä sohvan nurkassa makkaraa jyystäen. Jotkut saavat energiaa tekemällä työtä, jota he rakastavat.Itse arvostan Stohrmayerin intohimoista asennetta työhönsä ja riemastuin, kun kuulin Lauhteen ajattelusta: kerrankin joku uskaltaa vähän räväyttää ja sanoa jotain tuoretta.Eikä kenenkään tarvitsisi suuttua Lauhteen ajatuksista: sinun ei tarvitse tehdä 80-tuntista työviikkoa eikä pitää lyhyttä kesälomaa yhden Huawei-pomon kommenttien takia.Seitsenpäiväinen työviikko tuskin sopisi suurimmalle osalle ihmisistä, koska ihmisten pitää myös palautua, muuten jo tuottavuuskin kärsii.Elämässä täytyy olla muutakin sisältöä kuin työ. Parhaat ideat ja innovaatiot syntyvät usein joutilaassa tilassa. Eikä tuntien laskeminen mittatikulla välttämättä enää edes ole kovin järkevä mittari työn tehokkuuden kannalta.Lauhteen yliampuvissa kommenteissa piilee kuitenkin totuuden jyvänen: suomalaiset eivät tee yhtä paljon töitä kuin kilpailijansa.Viikoittainen työaikamme on Euroopan matalimpia, kertoo EU:n tilastokeskus Eurostat.  Vain Liettuassa, Norjassa ja Tanskassa väki tekee vähemmän töitä kuin Suomessa.Täällä lomaillaan helposti kuusikin viikkoa kesällä ja pari viikkoa talvella. En muista, milloin olisin viimeksi saanut virkailijan kiinni työpaikalta kello neljän jälkeen. Tämä antaa myös muille maille kilpailukykyedun Suomeen nähden.Asuin vuosia Britanniassa, jossa oli ihan tavallista, että ihmiset palasivat töistä kotiin seitsemältä. Hongkongissa asuva kaverini kertoi, kuinka kukaan hänen tuntemansa toimistotyöläinen ei ole kotona ennen iltaseitsemää tai -kahdeksaa. Vuosiloma oli seitsemän päivää.Sodan jälkeen Suomea jälleenrakennettiin ja sankareita olivat sisukkaat ja ahkerat työmuurahaiset. Nykyään sankareita ovat downgreidaajat ja Sohvaperunat. Ennen raadettiin metsäsavotassa epäinhimillisissä oloissa aamusta iltaan, nykyään suomalainen ahdistuu, jos sähköpyörästä loppuu akku.Muutenkin työstä puhutaan kuin se olisi välttämätön paha. Porukka raivostuu, jos joku kertoo tekevänsä enemmän töitä kuin muut. Töihin mennään kellokortin kanssa ja ruokatunteja kytätään haukan tavoin.Kaikilla on siihen toki oikeus. Mutta turha väittää, että me tekisimme erityisen paljon duunia tai erityisen pitkää päivää.",0
96,"Ei ole helppoa olla lapsi nykypäivänä. Kun singahdat kohdusta, äiti kyllä julistaa somessa uutisen kavereilleen, mutta postauksessa sinua kutsutaan vauvaksi tai lapseksi, ei tytöksi, pojaksi eikä missään tapauksessa prinsessaksi. Sellaiset katosivat maailmasta vuonna 2018.Ennen vanhaan taapero sai valita kaupasta oman pehmonallen, nyt sinun pitää valita oma sukupuolesi ennen kuin täytät kolme vuotta. Onneksi sukupuolta voi jo kohta vaihtaa päivittäin fiiliksen mukaan, vähän niin kuin potkupukua.Kun opit puhumaan, vanhemmat jo tenttaavat sinulta sukupuolipronominejasi. Et edes tiedä, mikä on pronomini.Ennen vanhemmat riemastuivat, jos lapset olivat leikkisiä ja aktiivisia. Nykyään leikkiminen on nuorallakävelyä, poliittinen julistus: tartutko pikkuautoon vai valitsetko kultakutrisen barbien.Koulussa Hymytyttö-patsaat riistetään käsistä, koska ne eivät ole sukupuolineutraaleja. Luokan kilteille pilteille tyrkytetään sen sijaan järkyttävän rumia möhkäleitä, joita he häpeävät ja pelkäävät syvästi: käsittämättömän kauheita, sukupuolineutraaleja Hymy-olento-patsaita. Nekin tietysti syrjivät surumielisiä oppilaita.Mainostajatkaan eivät saa enää myydä nukkeja tytöille ja autoja pojille, sillä Mainonnan eettinen neuvosto kipittää hätiin ja antaa huomautuksen. Väärinhän se on ilman muuta. Näin kävi esimerkiksi Anttilalle, joka sai huomautuksen suositeltuaan tytöille nukkeja ja pojille autoratoja.Opetushallitus onkin linjannut, että päiväkodeissa ja kaikissa kouluissa lasten pitää saada sukupuolisensitiivistä kasvatusta.Ruotsissa vanhemmat voivat laittaa lapsensa sukupuolineutraaliin päiväkotiin. Siellä lapsia ei kutsuta tytöiksi tai pojiksi vaan kavereiksi, ja äidin ja isän sijasta käytetään sanaa vanhempi.Lego-palikat on sijoitettu leikkikeittiön viereen, jotta lasten mielissä ei syntyisi rakoa ruoanlaittamisen ja rakentamisen välillä. Lapsista käytetään sukupuoletonta hen-sanaa.Islannissa puolestaan tytöt ja pojat saattavat joutua eri ryhmiin sukupuolensa perusteella. Tytöille opetetaan omissa ryhmissään esimerkiksi rohkeutta ja itsetunnon vahvistusta, pojille empatiakykyä ja muiden huomioimista.Ennen lapset leikkivät barbeilla, autoilla ja käpylehmillä. Nykyään aikuinen tunkee väkisin keskelle leikkikenttää ja napsii lempilelut pois lapsen käsistä. Aiemmin tällaista kutsuttiin kiusaamiseksi, nykyään tasa-arvoksi.Firmat puskevat markkinoille uusia sukupuolineutraaleja leluja: esimerkiksi Toy Storysta tutut Herra ja Rouva Perunapää -lelut muuttuivat viime vuonna sukupuolineutraaleiksi Perunapäiksi.Parhaillaan Naisasialiitto Unioni väsää jo ennestään hämmentyneille vanhemmille uutukaista opasta sukupuolisensitiivisestä kasvatuksesta, jossa kerrotaan muun muassa, kuinka tulee toimia, jos poika suostuu leikkimään pelkästään autoilla.Hmm. Kinkkinen kysymys. Pitäisikö lapsi kenties viedä hoitoon? Vaan entäpä jos hänen annettaisiin vain leikkiä sillä autolla?Sukupuolia häivytetään kaikkialta: liikennemerkeistä, ammattinimikkeistä ja vessojen kylteistä.Samaan aikaan yhä useampi lapsi ja nuori kärsii sukupuolidysforiasta eli sukupuoli-identiteetin häiriöstä. Lähetemäärät nuorten sukupuoli-identiteetin tutkimuksiin ovat länsimaissa räjähtäneet käsiin. Suomessa luku on viisinkertaistunut vuodesta 2011 vuoteen 2017.Kuitenkin sukupuoliahdistusta kokeneista lapsista 80 prosentilla ahdistus helpottaa puberteetin aikana.Vaikka lapsia yritetään puskea kohti sukupuolineutraaliutta, aikuisten maailmassa sukupuoliroolit elävät ja voivat edelleen hyvin. Sen näkee jo vaikkapa katsomalla esimerkiksi televisiokanavia tai lehtiä. Me Naiset, Eeva ja Anna käsittelevät täysin eri aihepiirejä kuin vaikkapa Tekniikan maailma ja Metsästys ja kalastus.Ikävä (tai pikemminkin ihana) fakta on se, että vaikka moni aikuinen haluaisi häivyttää biologian, naiset ja miehet ovat keskimäärin, edelleen, erilaisia ja kiinnostuneita eri asioista.Ja entä sitten, jos tyttö haluaa leikkiä nukeilla ja poika pikkuautoilla? Ei se ole vaarallista, jos halu lähtee lapsesta itsestään.Lukuisten tutkimusten mukaan lapsuuden lelumieltymykset ovat synnynnäisiä, eivät vanhempien muovaamia. Useimmat tytöt leikkivät mieluiten nukeilla, jotka auttavat heitä kehittämään sosiaalisia ja sanallisia kykyjä, poikiin taas vetoavat mekaaniset lelut, jotka edistävät visuaalisia ja spatiaalisia taitoja.Mieltymykset ilmaantuvat jo yhdeksän kuukauden iässä, kauan ennen kuin lapset tajuavat, että on olemassa sukupuolten välisiä eroja.Sama on huomattu myös apinoilla.  Nuket vetoavat nuoriin naarasapinoihin, kun taas urosapinalapset tykkäävät enemmän pyörillä varustetuista leluista.Ilman muuta lasten kuuluu leikkiä juuri sellaisilla leluilla kuin he haluavat, ilman yhteiskunnan tai vanhempien odotuksia. Mutta tiede näyttää selvästi, että lapset eivät ole syntyessään mitään tyhjiä tauluja ilman ennalta määrättyjä ominaisuuksia. Biologialla on merkitystä.Joten eiköhän anneta lasten leikkiä rauhassa.",0
97,"Kun presidentti Sauli Niinistö katselee tiistaina Suomen lipun nostamista Nato-jäsenyyden kunniaksi salkoon Naton päämajan edustalla Brysselissä, hän voinee huokaista helpotuksesta parinkin asian suhteen:1. Suomi on Natossa.2. Eikä Sanna Marin (sd) jatka presidentin loppukautta pääministerinä.Toimitusministeristön pääministerinä jäähdyttelevän Marinin ja presidentti Sauli Niinistön viileät suhteet ovat olleet julkinen salaisuus.Pääministeri-instituutiota ”ravistellut” Marin on profiilinnostossaan tullut ravistelleeksi myös presidentti-instituutiota ja perustuslain johtoklausuuleja ulko- ja turvallisuuspolitiikan saralla.Tuorein tapaus nähtiin, kun Marin meni vaalien alla Ukrainan-vierailullaan pohtimaan Hornetien luovuttamista Ukrainaan puhumatta asiasta etukäteen kenenkään, vähiten Niinistön kanssa.Molemmin puolin jännittynyt instituutioiden ja henkilöiden välinen asenneilmapiiri on välittynyt ulkopuolisillekin, vaikka muodollisesti suhde onkin pidetty kunnossa.Marinin seuraaja pääministerinä, kokoomuksen puheenjohtaja Petteri Orpo on toista maata.Häneltä on turha odottaa ylimääräistä profiloitumista tai profiilin korostamista presidentin valtaoikeuksien tai perustuslain kustannuksella.”Niinistö toimi tiettävästi myös yhden sortin kätilönä, kun Orpo syrjäytti Stubbin kokoomuksen johdosta ja valtiovarainministerin paikalta.Petteri Orpo on ollut ja taatusti tulee olemaan pääministerinäkin, olipa hallituspohja mikä tahansa, Niinistön luottopakki tämän virkakauden loppuajan. Tasavallan presidentti johtaa ulko- ja turvallisuuspolitiikkaa yhteistoiminnassa valtioneuvoston kanssa.Kyse ei ole edes kokoomuslaisuudesta tai siitä, että Orpo johtaa puoluetta, jota Niinistö itsekin johti 1994–2001. Kokoomuslaisuus ei ole Niinistön silmissä mikään automaattinen meriitti, mikä näkyi esimerkiksi Niinistön ja Alexander Stubbin (kok) välillä.Kun Orpo oli  Juha Sipilän (kesk) hallituksen sisäministeri 2015–2016, Niinistö ajoi kulisseissa sitä, että Orpo olisi pitänyt saada myös hallituksen ulko- ja turvallisuuspoliittisen valiokunnan jäseneksi. Sisäministerillä ei tuolloin tp-utvan kokouksiin ollut asiaa.Niinistö toimi tiettävästi myös yhden sortin kätilönä, kun Orpo syrjäytti Stubbin kokoomuksen johdosta ja valtiovarainministerin paikalta.Asiaa puitiin tapaamisesta kantautuneiden tietojen mukaan Niinistön ja sisäministeri Orpon yhteisen Lapin-reissun keväthangilla 2016, ja kesäkuun puoluekokouksessa Orpo valittiin kokoomuksen johtoon.Reissusta ei ole julkisuuteen juuri kuiskittu, mutta sen jälkeen tapahtumat etenivät nopeasti kuin näkymättömän käden johdattelemina.Niinistön ja Stubbin heikot henkilökemiat olivat myös yleisesti tiedossa, kun Stubb toimi  pääministerinä 2014–15, valtiovarainministerinä 2015–16 ja kokoomuksen puheenjohtajana 2014–16.Niinistö tuli sen sijaan hyvin toimeen Marinin edeltäjien Juha Sipilän ja Antti Rinteen (sd) kanssa.Niinistön ja Orpon toimiva yhteistyösuhde pantiin merkille jo Niinistön puhemiesaikana 2007–2011. Orpo oli tuttu näky Niinistön puhemieshuoneessa kansliatoimikuntien kokousten jälkeen, vaikka Orpo oli vasta ensimmäisen kauden kansanedustaja.Ennen kansanedustajuuttaan Orpo toimi myös Niinistöä kokoomuksen puheenjohtajana seuranneen sisäministeri Ville Itälän (kok) erityisavustajana Paavo Lipposen (sd) kakkoshallituksessa.Niinistö avaa pääsiäisen jälkeen 14. huhtikuuta valtiopäivät, kun uusi eduskunta aloittaa työnsä.Samalla alkaa Niinistön viimeiset reilut kymmenen kuukautta presidenttinä. Jos Niinistön seuraajan valinta ei ratkea 2024 ensimmäisellä kierroksella, hänelle jää vielä yhdet valtiopäivät avattavaksi.Joka tapauksessa Niinistön suhde uuteen, Orpon vetämään hallitukseen, mikä sen kokoonpano siis onkaan, tulee olemaan mutkattomampi kuin nykyiseen.Orpo on ilmoittanut myös, ettei hänen johtamansa hallitus suunnittele perustuslakiin muutoksia Nato-jäsenyyden takia. Ylipäällikkö-presidentin ja pääministerin valtasuhteita ei olla muuttamassa.Mielenkiintoista on toki nähdä, millaiseksi Suomen politiikka värjäytyy, kun presidenttikisa käynnistyy hallituksen muodostamisen jälkeen.Pahasti myöhässä.Uusi presidentti aloittaa 1. maaliskuuta 2024, ellei valinta ole selvä jo ensimmäisellä kierroksella.Puolueiden presidenttipeli on pahasti levällään ja nimet keskustan Olli Rehniä ja vihreiden Pekka Haavistoa lukuun ottamatta hukassa ja hakemisessa.Puolueet päättävät ehdokkaistaan syyskuusta alkaen ylimääräisissä puoluekokouksissaan. Mahdollisille kampanjoille ja jäsenäänestyksille jää historiallisen vähän aikaa.Juttua korjattu kello 15.45: EK:n toimitusjohtaja Jyri Häkämies ei osallistunut jutussa mainitulle Lapin-matkalle.",1
98,"Aloitetaanpa tämä palsta kepuun liittyvillä aksioomilla:1. Kansanedustaja Mikko Kärnä uhkaili eroavansa kepusta, jos Paavo Väyrynen palaa puolueeseen. Suomeksi: Kärnä jatkaa kepussa entistäkin innokkaampana.2. Palaava Väyrynen antoi ymmärtää, ettei hän ole kiinnostunut puolueen johtotehtävistä. Suomeksi: Väyrynen pyrkii oitis kepun puoluehallitukseen, Katri Kulmunin paikalle ensi kesänä Vantaan puoluekokouksessa ja sitten presidenttiehdokkaaksi...Mikko Kärnä ei siis eronnut kepusta Väyrysen takia, mutta Setä A:lle kerrotaan puoluetoimistolähteistä, että muita lähtijöitäkin on ollut.Katri Kulmuni ei osannut pysyä erossa Väyrysestä. Varoituksia hänelle on varmaan esitetty, ja luulisi hänen entisenä Väyrysen avustajana jotakin itsekin ymmärtävän.Vaikka tarina on kaukana totuudesta, Väyrynen on jo pystynyt luomaan mielikuvan, että Kulmuni pyysi häntä takaisin keskustan pelastajaksi. Tosiasiassa kyse oli kepuveteraanien kokoontumisesta, jonka yhteydessä Kulmuni sanoi kylmähkösti, että Väyrynen on vapaa liittymään puolueeseen kuten muutkin.Sekin oli liikaa. Kulmunin edeltäjä Juha Sipilä (kesk) ymmärsi jättää Väyrysen omaan arvoonsa, eikä varmaan kätellytkään tätä ilman kintaita, jos edes kätteli.Väyrysen pelikuvio on selvä. Hän liittyy puolueen ruotsinkieliseen paikallisosastoon. Sitä kautta Paavolla on automaattinen pääsy puoluehallitukseen kielikiintiöpaikalle. Rannikkopohjanmaata tukinkohtanaan pitävä ruotsinkielisten osasto vetäjineen on kepussa opittu tuntemaan lievästi sanottuna omalaatuisena.Väyryselle ruotsinkielinen osasto toki on luonnollinen valinta. Hän teki väitöskirjansakin ruotsiksi Åbo Akademille. Sen mukaan Neuvostoliiton piti olla ikuinen. Neuvostoliitto ei ollut, mutta Väyrynen tuntuu olevan.Eikä tässä kaikki! Väyrysestä huolimatta valtiovarainministeri Kulmuni palkkasi EU-asioiden erityisavustajaksi Väyrysen kloonin, kemijärveläisen oikeustieteiden maisterin Janne Kaisanlahden. Kaisanlahti on sananmukaisesti väyrysklooni, sillä hän on näytellyt Keminmaalla Väyrysen teatterissa Väyrystä itseään.– Juu. Hän näytteli minua. Minä olin Kekkonen, Väyrynen myhäili infossaan.Kaikkiaan Väyrysen opetuslapset ovat hyvin pärjänneet politiikassa. Mitä heitä nyt onkaan? Kulmuni, Antti Kaikkonen, Annika Saarikko, Esko Aho, Seppo Kääriäinen, Mauri Pekkarinen. Anu Vehviläinen jne.Kun tämä kirjoitus meni kepuun, niin menköön. Setä A. ennusti pari viikkoa sitten, että Esko Aho voisi olla käytettävissä keskustan presidenttiehdokkaaksi, kun Sauli Niinistölle valitaan seuraajaa. Suomen Pankin pääjohtajan Olli Rehnin perheessä Ahon nousua seurataan huolestuneena. Viime kerralla Rehn jäi jalkoihin, kun Sipilä ja Matti Vanhanen ottivat varaslähdön, ja Vanhasesta leivottiin ehdokas simbsalabim-vauhtia.Myös ”Kirman viisasta” eli Seppo Kääriäistä voisi käydä pokkaamassa ehdokkaaksi. Kääriäinen miettii Twitterin perusteella sunnuntaiaamujen lenkeillä sen verran sinisiä ajatuksia, että kyllä hän ehdokkaan mitat täyttää. Ministerin arvonimi ja valtiotieteiden tohtorin paperit, ulkopolitiikka hoituu...Mutta jos kepu saisi esivaaliin koko joukon eli Ahon, Kääriäisen, Väyrysen, Rehnin, Vanhasen, Anneli Jäätteenmäen ja vaikka Annika Saarikon, niin kyllä sillä presidentinvaalien ilmatilan saisi haltuunsa. Tämä vain vinkiksi. Siitä voisi alkaa jopa kepun uusi nousu, kun presidenttiehdokasta nimetään kesän 2022 puoluekokouksessa.Ps 1. Myös ex-puhemies Paula Risikko (kok) haaveili vielä keväällä presidenttiehdokkuudesta. Mäntyniemestä lienee turha unelmoida. Nyt Risikkoa puuhataan Seinäjoen kaupunginjohtajaksi, kun Jorma Rasinmäki jää eläkkeelle. Paikka on auki, ja valinta tehdään maaliskuussa. Jos Risikko paikalle haluaa, hän joutuu valtuustossa mm. Ilkan ex-päätoimittajan, kepusatraappi Kari Hokkasen kuulusteluihin.",1
99,"Pelin avasi tiistaiaamuna Ylellä ulkoministeri Pekka Haavisto (vihr).Ylen haastattelussa Haavisto sanoi, että Suomi saattaa joutua harkitsemaan uudelleen Nato-jäsenhakemuksen edistämistä Ruotsin kanssa yhtä aikaa, jos Ruotsin hakemus tyssää pidemmäksi aikaa Turkin viivyttelyn takia.Haavisto lisäsi Ylellä, että asiaan on kuitenkin vielä liian aikaista ottaa kantaa.Mutta nyt se on sanottu ääneen.Siis se, että Suomi voi tarvittaessa liittyä Natoon ilman Ruotsia.Ja sanoja oli kaiken lisäksi Suomen ulkoministeri.Kello 11 Haavisto järjesti eduskunnassa tiedotustilaisuuden puheistaan, joista oli noussut jo myrsky. Ruotsin ulkoministeri Tobias Billström kertoi ruotsalaiselle uutistoimisto TT:lle, että Ruotsi selvittää, mitä Haavisto tarkoitti puheillaan. Infossaan Haavisto yritti kääntää niitä parhain päin.Nyt kysymys kuulukin, puhuiko Haavisto ohi suunsa ja ohi Suomen virallisen linjan.Tiedotustilaisuudessa Haavisto kertoi, että takaraivossa ”mietitään maailmoja”, joissa jotain maata estettäisiin pysyvästi Naton jäsenyydestä.–  Ei ole suunnitelma B:tä, Haavisto lisäsi– Sillä ei ole nyt tarvetta spekuloida, Haavisto sanoi muutama tunti sen jälkeen, kun oli juuri itse Ylellä aiheesta spekuloinut.Herkkää kysymystä ei Haaviston esiintymisen jälkeen saa enää takaisin pulloon. Pullon korkki tai Pandoran lipas on avattu – ja sen avasi nimenomaan Suomen ulkoministeri puheillaan.Tähän saakka virallinen Suomi on pitänyt virallisena ja tinkimättömänä opinkappaleenaan, että Suomi ja Ruotsi kulkevat Nato-tiensä yhdessä loppuun saakka, koska myös jäsenhakemukset jätettiin viime keväänä yhtä aikaa.Lue lisää: Kommentti: Ruotsin Nato-jäsenyydestä tuli täysi sirkus – USA:n ultra­haukka heittäisi Turkin NatostaLue lisää: Näin Jussi Halla-aho kommentoi Suomen Nato-polkua Erdoganin kommenttien jälkeenPresidentti Sauli Niinistö ja pääministeri Sanna Marin (sd) eivät ole suostuneet muuta edes ajattelemaan ääneen.Edes vihjauksia siitä, että Suomi voisi mennä Natoon yksin, ei ole hyvällä katsottu.Eduskunnassa tosin tällaistakin ajattelua on ollut jo pitempään – erityisesti puolustusvaliokunnassa. Taustalla on se, ettei Naton 5. artiklan suojatakuita voida jättää käyttämättä, jos jäsenyys venyisi Turkin ja Ruotsin riitojen takia.Suomella on sentään suoraa rajaa Venäjän kanssa yli 1 300 kilometriä – toisin kuin Ruotsilla. Lisäksi Suomi oli selkeän aloitteellinen Nato-jäsenyyksien suhteen, Ruotsi seurasi Suomen perässä, alkuun kakistellen.Ulkopolitiikan johto on pitänyt toistaiseksi yhtäaikaista jäsenyyttä elintärkeänä myös puolustus- ja turvallisuuspoliittisista syistä.Pitkään tiivistä yhteistyötä tehneet Suomi ja Ruotsi muodostaisivat Naton koilliselle siivelle Naton ”pohjoisen linnakkeen”.Suomi haluaa muutenkin samaistua mieluummin pohjoismaihin kuin Baltian ja Puolan suuntaan.”Kaiken kaikkiaan on todettava, ettei Suomen Nato-taipaleesta tullut sellainen onnellinen marssi kuin vielä viime keväänä näyttiKyse on siis Turkin presidentin Recep Tayyip Erdoganin Ruotsiin kohdistuvasta antipatiasta.Ensin Turkki väänsi kättä maan kurditerroristeiksi luokittelemiensa henkilöiden palauttamisesta.Lopullisesti Turkki suuttui, kun Tukholmassa hirtettiin Erdogania muistuttava nukke.Turkki perui Ruotsin puhemiehen matkan, samalla siirtyi myös puhemies Matti Vanhasen (kesk) yhteismatka Ankaraan. Kun tanskalainen äärioikeistopoliitikko Rasmus Paludan poltti koraanin Turkin Tukholman-suurlähetystön edessä lauantaina, riita kärjistyi liki sovittamattomaksi ja Turkissa järjestettiin Ruotsin vastaisia mielenosoituksia.Myös Ruotsin puolustusministerin Pål Jonsonin Turkin-matka on peruttu.Pullon henki Suomen erillistiestä Natoon ilman Ruotsia on nyt vapautettu, mutta se ei toki johda välttämättä yhtään mihinkään.Ratkaisun avaimet Suomenkin osalta ovat yhä Erdoganin pään sisässä.Turkissa järjestetään vaalit toukokuun puolivälissä. Ennen sitä ei tapahdu mitään.Vilnassa järjestetään heinäkuun alussa Naton huippukokous. Sitä on pidetty yhtenä takarajana, varsinkin jos Yhdysvallat saa kytkettyä Turkin havittelemat F-16 -hävittäjäkaupat Suomen ja Ruotsin Nato-ratifiointeihin.Siitäkään ei ole mitään varmuutta.Kaiken lisäksi Suomella on oma riesansa Unkarin suhteen.Pääministeri Viktor Orban on venyttänyt ratifiointeja syksystä saakka. Ratifiointeja luvattiin ensi alku syksyyn, sitten marras-joulukuulle, nytkään ratifioinnin aikatauluista ei ole mitään varmuutta.Myös Venäjä voi vaikuttaa Unkarin taustalla.Unkari on suuttunut Suomelle varsinkin siitä, että Suomi EU-puheenjohtajuuskaudellaan 2019 ripitti Unkaria tämän oikeusvaltiopuutteista.Välit eivät ole korjaantuneet.Helsingin Sanomien haastattelussa Helsingin yliopiston Aleksanteri-instituutin dosentti ja tutkija Katalin Miklóssy puolestaan ajattelee, että viivyttely on osoitus siitä, miten ”todella jäätävät” välit Unkarilla ja Suomella on.Kaiken kaikkiaan on todettava, ettei Suomen Nato-taipaleesta tullut sellainen onnellinen marssi kuin vielä viime keväänä näytti.Kommenttia on muokattu klo 11.50 Pekka Haaviston tiedotustilaisuuden jälkeen.",1
100,"Viime torstai oli monella tapaa mielenkiintoinen, ellei jopa pelottava päivä. Torstaina kuultiin joukko uutisia, jotka ajavat ahdistukseen ajautunutta Sanna Marinin (sd) hallitusta yhä ahdistuneempaan tilaan.Elinkeinoelämän keskusliitto (EK) kertoi, että suomalaisyritysten suhdanneodotukset ovat painuneet kriisilukemiin. Perään kuultiin Tilastokeskuksen varoitus, että kuluttajien luottamus Suomen talouteen on mittaushistorian heikoin. Euroopan keskuspankki (EKP) nosti ohjauskorkoaan 0,75 prosenttiyksiköllä.Päivän kruunasi, kun valtion taloudellinen tutkimuskeskus (Vatt) varoitti, että hallituksen holtiton velanotto ajaa Suomen kohti haaksirikkoa.Ja iltapäivällä oppositio jätti kokoomuksen johdolla välikysymyksen hallituksen EU-vaikuttamisesta.Kyse on EU-komission ennallistamisasetuksesta, joka ravistelee Marinin hallitusta pahemmin kuin mikään tällä vaalikaudella, vaikka kriisejä on toki riittänyt koronasta  sotaan.Tulevaa talvea pelätään.Energian hinnan nousu sähkölaskuineen ja inflaation myötä kallistuneet elinkustannukset koettelevat kaikkia rankalla tavalla.”EU:n ennallistamisasetus on paljastanut, miten riitainen hallitus tällä hetkellä on.Samaan aikaan, keskellä vaikeuksia, hallituksesta on tullut niin sanottu rampa ankka, kykenemätön määrätietoiseen toimintaan ja päätöksentekoon.EU:n ennallistamisasetus on paljastanut, miten eripurainen hallitus on.Hallituksen syytetään nukkuneen Suomelle kohtalokkaan tärkeässä kysymyksessä ruususenunta. Syytös kohdistuu suoraan pääministeri Mariniin, jolle EU-politiikan johtaminen perustuslain mukaan kuuluu. Eduskuntaan esitys tuli myöhässä.Keskusta, Rkp ja jopa Sdp ovat hypänneet asian valiokuntakäsittelyissä oppositiopuolue kokoomuksen kelkkaan. Hallituksen esitystä ovat jääneet puolustamaan vain vihreät ja vasemmistoliitto.Jos keskusta äänestäisi välikysymyksessä opposition mukana, se  tarkoittaisi hallituksen kaatumista ja sitä, että Marin saisi olla toimitusministeristön pääministerinä peräti puolisen vuotta, seuraavan hallituksen alkuun.Maa- ja metsätalousvaliokunnan puheenjohtaja Anne Kalmari (kesk) on sanonut (IS  26.10.), ettei välikysymyksestä selvitä normaalilla ponsikikkailulla. Keskustan eduskuntaryhmässä monet pitävät asetuksen torjumista hallituskysymyksenä, ääneen sen totesi kansanedustaja Pekka Aittakumpu (kesk.)Lue lisää: Kommentti: Keskusta ja Saarikko kohtaavat vaali­kauden pahimman välikysymyksen – EU:n metsä­myrsky ravistelee koko Marinin hallitusta kohtalokkaalla tavallaJos Marin kumartaa kannatuskatoa kärsivälle keskustalle, siitä suuttuu puolestaan vihreät. Sellaistakin salaliittoajatusta on kaupiteltu, että kyseessä olisi keskustan juoni tehdä vihreistä syntipukki hallituksen kaatumiseen.Eikä tässä kaikki.Keskustan puheenjohtaja, valtiovarainministeri Annika Saarikko aikoo vetää takaisin esityksen niin sanotusta maastapoistumisverosta, mutta tämä ei käy Marinille. Esitys sopii ideologisesti Sdp:lle vaalien alla.Pääministerin haastattelutunnilla Marin varoitti, että samalla vedetään sitten takaisin myös keskustan ajamia lakiesityksiä, siis kostoksi.Huonohenkisen hallituksen hankalimmat asiat ollaan hautaamassa perhe- ja peruspalveluministeri Krista Kiurun (sd) johtamaan varjoviisikkoon.Marinin hallitus on viisi kuukautta ennen eduskuntavaaleja samassa tilanteessa kuin Alexander Stubbin (kok) hallitus reilu kuukausi ennen vuoden 2015 vaaleja – eli hallituspuolueet alkavat ajaa omia esityksiään nurin eduskunnassa. Tuolloin ilmapiirin myrkytti Stubbin ja valtiovarainministeri Antti Rinteen (sd) riitely.Sanna Marin nauttii globaalia suosiota, mutta kotimaassa jopa oman puolueen kansanedustajat arvostelevat häntä johtajuuden puutteesta, tosin nimettöminä, kulisseissa – kuten politiikkaan usein kuuluu silloin, kun suhdanteet alkavat muuttua.Näinä viikkoina ne muuttuvat.",1
101,"Jos vietetään tätä itsenäisyyspäivää poikkeuksellisissa koronaoloissa, niin kannattaa muistaa, ettei tilanne vuosi sittenkään aivan normaali ollut. Kaukana siitä. Nyt on päällä paheneva koronakriisi. Vuosi sitten maata ravisteli totaalinen poliittinen kriisi. Vuoden takainen sekamelska tuntuu kuin kaukaiselta unelta, joka alkaa unohtua koronakuukausien alle.Mutta palautetaanpa mieleen. Meno oli hurjaa. Kyse oli lähinnä Sdp:n puheenjohtajan, pääministeri Antti Rinteen eroon päättyneestä amok-juoksusta oheisvaikutuksineen. Viime torstaina tuli vuosi täyteen siitä, kun Rinne asteli Mäntyniemeen jättämään hallituksen ja oman eroilmoituksensa presidentti Sauli Niinistölle.Postin työehtosopimusjupakasta alkanut kuohunta päättyi vääjäämättä Rinteen eroon, kun keskustan tuolloinen puheenjohtaja Katri Kulmuni lopulta ilmoitti, että keskusta luottaa hallitukseen, mutta ei pääministeriin. Kansa ei puolestaan luottanut sen paremmin Rinteeseen kuin tämän johtamaan Sdp:henkään, jonka gallupkannatus oli tuolloin 13,2 prosenttia. Suurempia kolhuja keskustan ja Sdp:n väleihin temppu ei jättänyt, sillä myös Sdp:ssä haluttiin Rinteestä eroon. Keskusta hoiti sopivasti likaisen työn.Itsenäisyyspäivän jälkeen Sdp:n puoluevaltuusto valitsi pääministeriehdokkaaksi Sanna Marinin, joka kukisti vastaehdokkaansa, eduskuntaryhmän puheenjohtajan Antti Lindtmanin äänin 32–29.” Nyt päällä paheneva koronakriisi. Vuosi sitten maata ravisteli totaalinen poliittinen kriisi. Puoluevaltuuston kokouksessa nähtiin myös eräänlainen ihmeparantuminen, kun perhe- ja peruspalveluministeri Krista Kiuru painosti kokoukseen paikan päälle myös erotetun omistajaohjausministeri Sirpa Paateron kesken sairauslomansa. Paatero tuli käskystä paikalle antamaan yhden ratkaisevan äänen Marinille. Paatero valittiin oitis Marinin hallituksen kuntaministeriksi. Samalla Krista Kiuru sai pysyvän otteen Marinista, sillä ilman Kiurua Marinista ei ehkä olisi tullut sen paremmin pääministeriä kuin elokuussa Sdp:n puheenjohtajaakaan.Jos joku ihmettelee Kiurun vahvaa asemaa hallituksessa, niin tästä oli ja on kysymys: kiitollisuudenvelassa oleva Marin on eräänlainen Kiurun poliittinen panttivanki. Sen sijaan Lindtman joutui poliittiselle ulkokehälle, ja siellä on pysynyt. Myös Antti Rinne on kadonnut tai kadotettu julkisuudesta.Toista poliittista näytelmää seurattiin ulkoministeri Pekka Haaviston (vihr) osalta. Syksyllä Ilta-Sanomat oli paljastanut Haaviston toiminnan al-Holin pakolaisleirin kotiutusoperaatiossa ja konsulipäällikkö Pasi Tuomisen kovan kohtelun niin sanotussa ”Operaatio Korvessa”. Haaviston toimista tehtiin ministerivastuuasia, joka vietiin eduskunnan perustuslakivaliokuntaan.Alkuvuodesta asti asiaa puinut valiokunta ilmoittaa ensi viikolla, pitäisikö Haavisto passittaa valtakunnanoikeuteen vai riittävätkö eduskunnan antamat nuhteet. Ulkoministerin paikkaa Haavisto ei ole suostunut jättämään edes tutkinnan ajaksi, vaikka keskusrikospoliisi epäilee häntä kahdesta rikoksesta. Yleisesti on arvioitu, että useimmissa sivistysmaissa ulkoministeri olisi jättäytynyt syrjään tutkinnan ajaksi.Mutta hyvin ei käynyt Rinteen eroa vaatineelle Kulmunillekaan. Hän joutui itse eromaan kesäkuussa valtiovarainministerin paikalta konsulttikohun takia, ja syyskuussa keskusta vaihtoi hänet Annika Saarikkoon. Pääministeri Marin on puolestaan elänyt poliittista kukoistusta, mutta itsenäisyyspäivän tienoilla 2020 häneltäkin on herätty jo kysymään, tekeekö pääministeri muutakin kuin puhuu koronasta.Kirjoittaja on Ilta-Sanomien erikoistoimittaja.",1
102,"Liki kaikissa hallitusneuvotteluissa on omat kriisinsä.Se nähtiin Petteri Orpon (kok) tulevan oikeistohallituksen osalta perjantaina ja lauantaina.Nyt tie eteenpäin on selvä. Odotetusti maahanmuutosta syntynyt kriisi on takana. Oliko se teatteria? Sitäkin voi kysyä.Mutta hallitus syntyy.Meneekö siihen viikko tai enemmän, se syntyy yhtä kaikki.Juhannukseen mennessä homma on selvä.–  Tehtiin mahdoton. Yhdistyi Rkp:n ja persujen maahanmuutto- ja ilmastopolitiikka, kokoomuksen neuvottelulähteistä tiivistettiin saldo lauantai-iltana.Neuvottelut jatkuvat täydellä höyryllä maanantaina, ilmoitti tyytyväisen oloinen Orpo Säätytalolla illansuussa.”Ovatko miljardien leikkaukset eli ”tasapainottamiset” ja ”sopeutukset” siis helpompia?  Onko katastrofaalisen velkaantumisvauhdin hillitseminen vaikeampi juttu kuin maahanmuuton suitsiminen?Tyytyväisyyteen voi olla syytä, sillä Orposta tulee lähihistoriaan neljäs kokoomuspääministeri Harri Holkerin, Jyrki Kataisen ja Alexander Stubbin jälkeen.Viikonlopun näytelmä sai jo vasemmistovihreän-opposition nuolemaan huuliaan, että Rkp kaataa hallituksen. Sosiaalisessa mediassa asiasta näkyi paljon mielipiteitä, asialla oli esimerkiksi vihreiden puheenjohtajaehdokas Saara Hyrkkö:Twiittejä lukiessa palautui mieleen Rkp:n 1990-luvun puheenjohtajan ja moninkertaisen ministerin Ole Norrbackin ehkä vitsiksi tarkoitettu toteamus, että niin huonoa hallitusohjelmaa ei voida kirjoittaakaan, etteikö se Rkp:lle kelpaisi.Myöhemmin Norrback selitti tarkoittaneensa, ettei niin tyhmää hallitusta ole, joka kirjoittaisi Rkp:lle kelpaamattoman ohjelman.Sinänsä jopa huvittavaa, että viimeiset näytelmät käytiin maahanmuuton ympärillä, joiden kustannusvaikutukset lasketaan kymmenissä miljoonissa.Sen sijaan miljardien taloustasapainotukset – siis leikkaukset – ja Moolokin kitaa muistuttavan soten rahoitusvajeesta ei tunnu vastaavaa huolta nostattavan – ainakaan vielä.Perussuomalaisten Riikka Purrakin sanoi, että ”vaikeimmat asiat” on nyt käsitelty, siis maahanmuutto ja ilmastopolitiikka.Ovatko miljardien leikkaukset  eli ”tasapainottamiset” ja ”sopeutukset” siis helpompia?  Onko katastrofaalisen velkaantumisvauhdin hillitseminen vaikeampi juttu kuin maahanmuuton suitsiminen?Rkp kokousti vielä lauantaina neljä tuntia maahanmuutto- ja ilmastokysymysten ympärillä.Yksityiskohtia ratkaisuista ei kerrottu, mutta merkittäviä ne eivät voineet olla, koska hallitusneuvottelijoiden puheenjohtajakvartetti ne hyväksyi parin tunnin palaverissa.Vaikka Rkp ja Anna-Maja Henrikksson näyttelivät kovaa, taustalla väijyi pelko, että Annika Saarikon keskusta saattaa sittenkin hyväksyä ”isänmaan edun” nimissä Orpon kutsun, jos Rkp alkaa leikkiä vaikeasti tavoiteltavaa.Lue lisää: Pääkirjoitus: Petteri Orpon hallitusviritys jäi piskuisen Rkp:n varaan – tuleeko Annika Saarikosta sittenkin ”pelastava enkeli”?Se olisi tarkoittanut, ettei Rkp:llä olisi ollut asiaa hallitukseen. Ehkä ei mihinkään muuhunkaan kokoonpanoon.Oppositiota Rkp pelkää kuin ruttoa.Viimeksi se lähti vapaaehtoisesti oppositioon Kalevi Sorsan (sd) kakkoshallituksesta 1978, mutta jo vuoden 1979 vaalien jälkeisestä hallituksesta alkaen Rkp on istunut eri hallituksissa kuin tatti.Poikkeuksen tekee Juha Sipilän (kesk) porvarihallitus, jonne Rkp:tä ei otetu. Porttikiellon asetti perussuomalaisia tuolloin johtanut Timo Soini.Orpon johdolla toisteltiin lauantaina, ettei viikonlopun kriisi jätä jälkiä tai arpia tulevan hallituksen työskentelyyn.Totta kai se jättää.Hallituksen synnyttäminen on yksi juttu.Sen pystyssä pitäminen on toinen juttu.Sitä silmällä pitäen tärkein kysymys on, pystyykö Riikka Purra pitämään värikkään eduskuntaryhmänsä kasassa ja ”Riikan nuhteessa”.Tynkkysissä ja peltokankaissa voi olla pitelemistä, kun hallitusarki alkaa.Mutta sitä ennen saamme nähdä, keitä Purra nostaa ministereikseen. Siinä on politiikan penkkiurheilijalle näytelmää kyllikseen.",1
103,"Perussuomalaisten vantaalaisen kansanedustaja Mika Niikon asema eduskunnan ulkoasiainvaliokunnan johdossa on ollut koko vaalikauden ajan yksi eduskunnan ihmetellyimmistä asioista.Niikon edesottamuksia ja esiintymisiä on saatu seurata valiokunnassa kiusaantuneena ja pelko sydämessä. Mutta tämän päiväisellä Venäjä-twiitillään Niikko ylitti jopa aikaisemmat saavutuksensa.Harkintakyky petti herkässä ulkopoliittisessa tilanteessa, kun hän analysoi Ukrainan ja Venäjän tilannetta Ranskan presidentin Emmanuel Macronin Moskovan-vierailun jälkeen:Lue lisää: Mika Niikon kannanotto Ukrainan Nato-jäsenyydestä tyrmistyttää – ”Suomen linjan vastainen, käsittämättömän ajattelematon”– Nyt pitäisi sitten Macronin tai jonku muun astua julkisuuteen ja sanoa, että Ukraina ei liity Natoon. Muutoin neuvottelut ei onnistuneet Venäjän näkökulmasta ja seuraukset on karmivat. Eikä Lännestä löydy yhtä viisasta päämiestä joka Venäjän tuntee, Niikko vastasi Twitterissä ex-kansanedustaja Reijo Tossavaiselle (ps).Niikko poisti twiittinsä, mutta hän ehti jo osoittaa, millä tasolla ulkoasiainvaliokunnan puheenjohtajan harkintakyky on.Jälkikäteisselittely ei tilannetta auttanut:– Toki olen sitä mieltä että jokainen itsenäinen valtio on vapaa hakemaan Nato-jäsenyyttä. Tällä hetkellä Ukrainan Nato-jäsenyys ei ymmärtääkseni ole realistinen. Jännitteiden lieventämiseksi vuoropuhelun jatkaminen ja uhittelun vähentäminen on tärkeää, Niikko kirjoitti.Eduskuntapuolueet tuomitsivat Niikon kirjoituksen ja vaativat Niikon eroa.Tällä kertaa jopa perussuomalaisten johto reagoi tilanteeseen. Puheenjohtaja Riikka Purra irtisanoutui Niikon näkemyksistä.Lue lisää: Riikka Purra sanoutuu irti Mika Niikon Ukraina-puheista – keskustasta vaaditaan jo valiokunnan puheen­johtajan eroa”Mitä jos Niikko olisi edes sen verran pysähtynyt ajattelemaan, että olisi laittanut twiittiinsä Ukrainan paikalle Suomen?Niikko pelasi täysin Venäjän ja Vladimir Putinin pussiin.Mitä jos Niikko olisi edes sen verran pysähtynyt ajattelemaan, että olisi laittanut twiittiinsä Ukrainan paikalle Suomen?Tiivistäen: Suomen eduskunnan ulkoasiainvaliokunnan puheenjohtaja toimii asemassaan enemmän Venäjän kuin Suomen etujen mukaan.Aikaisemmin Niikkoa on syytetty sopimattomista Kiina-yhteyksistä. Sekin on vakava moite ulkoasiainvaliokunnan puheenjohtajaa kohtaan.Kyse on juuri ja ennen muuta Niikon asemasta ulkoasianvaliokunnan johdossa.Vielä ennen vanhaan ei olisi tullut kuuloonkaan, että eduskunnan keskeisen valiokunnan johtoon olisi voinut nousta Niikon tasoinen henkilö. Suuret puolueet katsoivat, ketä millekin paikalle rohkenee nostaa.Perussuomalaisia lukuun ottamatta moni – ja kulisseissa suuri osa perussuomalaisistakin – on hämmästellyt Niikon puheenjohtajuutta.Syyttävä sormi on osoittanut perussuomalaisten edelliseen puheenjohtajaan Jussi Halla-ahoon, joka vaalien jälkeen petasi Niikolle puheenjohtajan paikan. Eduskunnassa on epäilty, että kyseessä saattoi olla jopa jonkin sortin halla-aholainen huumori. Jos oli, paikka ja tehtävä olivat vääriä huumorinheittoon.Toisaalta Helsinkiin sijoitetuilla ulkomaiden suurlähetystöillä on saattanut olla hauskaakin, kun ne ovat raportoineet päämajoihinsa Suomen eduskunnan ulkoasiainvaliokunnan puheenjohtajan uskottavuudesta.Tarinoita diplomaatit ovat epäilemättä kuulleet.Valiokunnan toiminnalle Niikko on ollut ongelmallinen koko ajan.IS:llekin on toistuvasti kerrottu, miten Niikkoa ei voi päästää yksinään edustamaan oikein mihinkään ulkopolitiikkaa sivuavaan tilaisuuteen. Puheenjohtajan esiintymisten suhteen ollaan varpaillaan.Valiokuntaneuvos on aina herkissä tilanteissa lähimaastossa – kaiken varalta. Valiokunnan varapuheenjohtaja, ex-ulkoministeri Erkki Tuomioja (sd) on pelastanut paljon.Lokakuussa Niikko suututti myös presidentti Sauli Niinistön valiokunnan ja presidentin  yhteisessä Teams-tapaamisessa, kun Niinistö tulkitsi Niikon syyttäneen Suomen ulkopoliittista johtoa kaksilla korteilla pelaamisesta Kiinan-politiikassaan.Lue lisää: Setä Arkadia: ”Nyt se Mika Niikko suututti sitten presidentti Niinistönkin” –ulkoasianvaliokunnassa kuohuuViime viikkoina ja kuukausina Niikko on herättänyt huomiota myös koronapuheillaan. Hän kertoi lääkinneensä itseään loislääkkeellä.Se ei ole suurikaan ihme, että kansanedustajien suusta tulee sammakoita – myös ulkopolitiikassa.Mutta eduskunnan ulkoasiainvaliokunta on toinen paikka. Sen puheenjohtajuus ei kuulu hahmolle, joka tekee valiokunnasta yhden sortin irvikuvan, jolle naureskellaan sekä eduskunnassa että sen ulkopuolella.Tällä vaalikaudella Ilkka Kanervan (kok) luotsaama puolustusvaliokunta on ottanut suvereenin johtoaseman eduskunnassa ulko- ja turvallisuuspolitiikan käsittelyssä uav:hen verrattuna.Eduskuntaan tulevat ulkoministeriön ja puolustusvoimien asiantuntijat kauhistelevat menoa valiokuntaan, johon he eivät myöskään luota.He esiintyvät mieluummin puolustusvaliokunnassa ja katsovat sen osaavan työnsä paremmin.Ennen valiokuntien arvojärjestys oli toisinpäin.Ennen Niikkoa kuului kauhistella, miten vähemmistökommunistien kansanedustaja Jaakko Laakso (vas) saattoi nousta aikoinaan puolustusvaliokunnan varapuheenjohtajaksi. Niikko on osoittanut, että nykyään mikä tahansa on mahdollista.Näinä aikoina valtiollisen tahon ulko- ja turvallisuuspoliittisia lausuntoja seurataan suurennuslasilla.Sen sai kokea myös pääministeri Sanna Marin (sd), joka meni tammikuussa sanomaan uutistoimisto Reutersin haastattelussa, ettei Suomi liity Natoon hänen kaudellaan.Lue lisää: Kommentti: Marin pelasi kielteisen Nato-korttinsa suoraan Putinin lapaan – pääministeri olisi saanut pitää Nato-linjansa omana tietonaanVenäjä olisi voinut käyttää Marininkin lausuntoja propagandassaan, mutta ei ole sitä jostain syystä ainakaan toistaiseksi tehnyt.Marin sai sen sijaan kiitosta kohudosentti Johan Bäckmanilta, Donetskin ”viralliselta edustajalta Suomessa”, kuten saanee varmaan Niikkokin.”Perussuomalaisilla on ylipäätään nyt tarkka paikka osoittaa, mikä sen vastuu on Suomen ulko- ja turvallisuuspolitiikassa – vaikka sitten oppositiossa. Perussuomalaisten eduskuntaryhmä käsittelee Niikon tapausta torstaina.Jos Niikko jatkaa, voidaan tulkita entistä vahvemmin, että Niikon puheet ovat myös puolueen linja – sanoipa Riikka Purra mitä tahansa.Siksi perussuomalaisten ja muidenkin suomalaisten, eduskunnan ja kaikkien kannalta viisainta olisi, jos Riikka Purra ottaisi itse valiokunnan johtoonsa. Valiokunta on jyvitetty perussuomalaisille.Myös Timo Soini hoiti uav:ta puheenjohtajuutensa ohella.Jos Jussi Halla-aho nousee valiokunnan johtoon, kannattaa muistaa, että juuri hänen ideansa oli nostaa paikalle Mika Niikko.Perussuomalaisilla on ylipäätään nyt tarkka paikka osoittaa, mikä sen vastuu on Suomen ulko- ja turvallisuuspolitiikassa – vaikka sitten oppositiossa. Esimerkiksi EU-parlamentissa on nähty kuhertelua Venäjän tukemien poliittisten voimien kanssa.",1
104,"Eduskunnan perustuslakivaliokunta kokoontuu aamukahdeksalta käsittelemään ministerivastuuasiaa eli sitä, pitäisikö ulkoministeri Pekka Haavisto (vihr) passittaa valtakunnanoikeuteen viime syksyisten al-Hol -järjestelyiden takia.Eri lähteiden mukaan Haaviston tulkitaan rikkoneen virkavelvollisuuttaan, kun hän siirsi viime syksynä ulkoministeriön konsulipäällikön Pasi Tuomisen toisiin tehtäviin.Enemmistö valiokunnasta katsoi ainakin eilen, ettei ministerisyytteen korotettu kynnys ylity. Mietinnön uskottiin valmistuvan tänään.Tiistai-iltana tilanne kuitenkin muuttui kerralla liki dramaattisesti poliittisemmaksi, suorastaan skandaalinkäryiseksi.MTV:n uutiset oli saanut käsiinsä valiokunnan jäsenen, kansanedustaja Outi Alanko-Kahiluodon (vihr) lähettämän sähköpostin, josta käy ilmi, että vihreät yrittää saada muut hallituspuolueiden valiokuntajäsenet kannattamaan pehmeämpää ilmaisua mietinnön tekstissä.Lue lisää: MTV:n saama sähköposti paljastaa: Vihreät yrittää taivutella hallituskumppaneita Haavisto-päätöksessäPerustuslakivaliokunta yrittää viimeiseen saakka välttää sitä, että sen päätöksenteko miellettäisiin poliittiseksi. Nyt poliittisuuden leimaa ei enää voi välttää.Paljastunut tapaus sähköposteineen on ennenkuulumaton. Jos Haavisto läpäisee valiokunnan seulan moitteitta, eduskunnan suuressa salissa asiasta syntyy myrsky.Outi Alanko-Kahiluodon sähköpostin paljastumisen jälkeen valiokunnan työ ja edessä päätös mielletään juuri poliittiseksi – ainakin Haaviston tapauksessa.Yksi muutosesitys oli MTV:n tietojen mukaan esimerkiksi tällainen:(81) (lisäys:) SAATTANEEN rikkoa(83) Perustuslakivaliokunnan mielestä Haaviston menettelyn moitittavuutta VOIDAAN KUITENKIN PITÄÄ VÄHÄISENÄ (POIS: ei voida rikosoikeudellisessa arviossa pitää kokonaisuutena arvioiden vähäisenä).Ulkoministeri Pekka Haavisto (vihr) oli perustuslakivaliokunnan kuultavana viime tammikuussa. Valiokunnan päätöstä odotetaan tänään, mutta viime hetkien tapahtumat saattavat muuttaa tilannetta. Kuva: Antti Aimo-KoivistoLue lisää: Vihreiden Alanko-Kahiluoto lähetti Haavistoa tukeneen taivuttelu-sähköpostin perustuslakivaliokunnan muille hallituspuolueiden edustajilleValiokunnalle tapaus on kova kolaus. Nyt voi kysyä, miten esimerkiksi käräjäoikeudessa suhtauduttaisiin siihen, että joku syytetyn taholta – joka sattuisi vielä itse jostakin sattuman oikusta istumaan lautamiehenä – lähettäisi muille lautamiehille painostukseksi tulkittavan sähköpostin.Twitterissä Outi Alanko-Kahiluoto syytti asiasta viestin paljastuttua muita – ei itseään:Mietintötekstiä sisältävä viestini on vuodettu. Vakava kolhu PeV:n luottamuksellisuudelle. Ehdotetuilla muutoksilla keskeneräiseen pohjaan on juridinen perustelu. Oma näkökulmani PeV-käsittelyihin on, että käsittelyn tulee aina nojata asiantuntijoihin.Siinä Alanko-Kahiluoto on oikeassa, että kyseessä on vakava kolhu Pev:n luottamuksellisuudelle.Mutta se on myös vakava kolhu ennen muuta sille, että PeV yrittää unohtaa politikoinnin ja nousta sen yläpuolelle. Nyt PeV:n mietintöä luetetaan entistä enemmän suurennuslasin alla. Kyse on siitä, syntyykö valiokunnasta liki vuoden kestäneen työn jälkeen sittenkin kuva toverituomioistuimesta.Kaikille mahdollisille salaliitoille on nyt pohja rakennettu. Valiokuntalähteiden mukaan esimerkiksi ex-oikeuskansleri Jaakko Jonkka on katsonut, että Haaviston osalta syytekynnys valtakunnanoikeuteen ylittyy.Suurimman osan asiantuntijoista kerrotaan olevan rikosoikeuden professori emeritus Pekka Viljasen kannalla, että Haaviston toiminta on täyttänyt virkarikoksen tunnusmerkistön, mutta ministerisyytteen korotettu kynnys ei ylity.Sähköpostikohun takia valiokunnan mietintöä siis luetaan hartaasti, pilkkuja myöten. Vuosikausia.Ehkä valiokunnan kannattaa aamun kokouksessa puida sisäinen tilanteensa läpi ensimmäisenä. Johtaako se siihen, että mietintö venyy taas? Se nähdään tänään.",1
105,"Nyt eletään poikkeusaikoja. Siksi Setä A:kin on varsin totinen. Ei ole ihan jokapäiväistä, että Suomessa on poikkeustilalait voimassa. Jatkosodan ja Lapin sodan jälkeen vastaavaa ei ole koettu.Ajatukset palaavat perustuslakiin.Ja presidentin rooliin.Hallitus ei ollut suinkaan yksimielinen, että valmiuslait tulisi ottaa käyttöön. Asetus valmiuslaista edellyttää presidentin ja valtioneuvoston yhteistä valmistelua.Vielä viime viikolla Setä A:kaan ei olisi uskonut, että hirmuisen poikkeuksellista lakipakettia olisi otettu käyttöön. Enkä ollut ainoa. Oikeusministeri Anna-Maja Henriksson (r) oli epäileväinen, niin myös pääministeri Sanna Marin (sd).Viime perjantaina presidentti Sauli Niinistö jyrähti ne lopulta voimaan. Koettelemus palauttaa uskoa valtiojohtoon. Esimerkiksi pääministeri Marin ja valtiovarainministeri Kulmuni ovat kasvaneet tehtäviensä mukana. Kumpikin on luonut uskottavuutta, että asiat ovat hoidossa ja niitä hoidetaan.Mutta Niinistö sen päätöksen teki.Jatkoa ajatellen kysymys palautuukin myös presidentin rooliin.Valmiuslaki liittyy myös ulko- ja turvallisuuspolitiikkaan. Nykyhetki osoittaa, että presidentillä on oltava myös sisäpolitiikan kriisitilanteisiin vaikutusvaltaa. Ainakin nyt se tuli tarpeeseen.Entäpä hallitus?Se on kasvanut tehtäviensä mukana. Kun herra antaa viran, se antaa myös kyvyn.Ehkä hallituspohjakin on onnellisin juuri tässä tilanteessa. Vihreät ja vasemmistoliitto joutuvat pakon edessä vastuuseen. Oppositio tukee hallitusta, kun muuta vaihtoehtoa ei ole.Tilanne heijastuu kaikkialle.Esimerkiksi kuntapuolen tes-neuvotteluihin.Julkisen alan järjestöt Tehy ja Super vaativat 1,8 prosentin kuoppakorotusta muiden sopimusten päälle kymmeneksi vuodeksi. Eihän siihen julkisen puolen kantokyky riitä. Jo teollisuuden 3,3 prosentin kahden vuoden päänavauksessa on yllin kyllin. Toivottavasti yritykset – toisin kuin 90-luvulla – reagoivat kriisiin lomautuksilla eikä irtisanomisilla.Jotta yrityksetkin antaisivat oikean kuvan, EK:n toimitusjohtaja Jyri Häkämies (kok) voisi antaa julkisuuteen suosituksen, että osinkoja ei nyt jaeta: rahat kannattaa panna firmojen toimivuuden jatkamiseen.Tämäkin on vanha viisaus, mutta toimii: sotaan lähdettäessä ei anota palkankorotuksia.Rahaa palaa nyt.Antaa palaa, nyt siihen on syytä.Hallitus valmistautuu mittaviin lisätalousarvoihin. Ex-pääministeri Juha Sipilä (kesk) on sitä mieltä, että koronaviruksen vuoksi tehtävien taloustoimien mittaluokan tulee olla jopa 10–20 miljardia euroa.Se 20 miljardia olisi kolmannes valtion vuoden budjetista.Palataan vielä tasavallan presidenttiin. Näin hän julisti eduskunnassa 1. helmikuuta toisen kautensa aluksi:Minä Sauli Väinämö Niinistö, jonka Suomen kansa on valinnut Suomen tasavallan presidentiksi, vakuutan, että minä presidentintoimessani vilpittömästi ja uskollisesti noudatan tasavallan valtiosääntöä ja lakeja sekä kaikin voimin edistän Suomen kansan menestystä. Siinäpä se.Ps 1. Lopuksi keveämpää tavaraa. Kansanedustaja Kimmo Kiljunen (sd) oli ensimmäinen koronakansanedustaja, jos olisi. Siitä huolimatta eduskunnassa toivotaan Kiljuselle autokoulun preppauskurssia. Kansanedustajan auto vie tilaa parin ruudun verran, kun herra kurvaa tv-väelle varattuun parkkipaikkaan. Vuoden surkein kuski, ainakin eduskunnassa?Ps. 2. Valtioneuvostokin on vähentänyt reissuja. Mutta ei kai elinkeinoministeri Mika Lintilän (kesk) maailmanympärysmatkoja sentään?",1
106,"Hyvää itsenäisyyspäivää, arvoisa pääministeri Sanna Marin (sd)! toivottaa Setä Arkadia.Marin on viime päivinä kartellut julkisuutta, se kun ei enää olekaan niin pehmeää kuin aloitushetkellä kaksi vuotta sitten. Virkamiesten bussin alle työntäminenkin on jäänyt Krista Kiurun (sd) ministeriön vastuulle.Mutta kaikki loppuu aikanaan, myös Marinin hallituksen toimikausi.Uusikin pitää joskus tehdä, viimeistään keväällä 2023.Siihen spekulaatioon Setä A. heittäytyy Ylen tuoreiden gallup-lukujen innoittamana: kokoomus on ykkönen, persut kakkonen, Sdp kolmonen ja kepu tulee jossain kuulomatkan ulottumattomissa nelosena.Joku voisi kuvitella lukujen valossa, että porvarihallitusta pukkaa – mutta ehhei.”Proknoosin lähtökohta on se, että rokotevastaisen Turtiaisen pelko on persupaniikin alku.Seuraavan hallituksen kokoonpanon kannalta tärkein henkilö on tällä hetkellä yhden miehen eduskuntaryhmäänsä johtava Ano Turtiainen, entinen voimanostaja (maastavedossa 405,5 kg) ja perussuomalainen Juvalta, nykyinen Valta kuuluu kansalle -puolueen puheenjohtaja.Vaikuttaako Ano Turtiainen perussuomalaisiin enemmän puolueen ulkoa kuin sisältä? Kuva: Jussi Nukari / LehtikuvaMiksi? Perustellaanpa.”Perusuomalaisten johto tuntuu pelkäävän, että rokotevastaisuudelle elämöivä Turtiainen vie puolueelta kannattajat ja äänestäjät aluevaaleissa – tai varsinkin seuraavissa eduskuntavaaleissa.Proknoosin lähtökohta on se, että rokotevastaisen Turtiaisen pelko on persupaniikin alku. Puheenjohtaja Riikka Purran, puoluesihteeri Arto Luukkasen ja eduskuntaryhmän puheenjohtajan Ville Tavion Ano-pelko on jo ylittänyt tavallisen pelon määritelmät,  ehkä sitä kuuluisi nimittää kauhuksi.Perusuomalaisten johto tuntuu pelkäävän, että rokotusvastaisuudella elämöivä Turtiainen vie puolueelta kannattajat ja äänestäjät aluevaaleissa – tai varsinkin seuraavissa eduskuntavaaleissa.Nyt persut sitten flirttailevat avoimesti Turtiaisen edustamien rokotevastaisten kanssa ja vastustavat koronapassia. Rokotuksen tulee olla vapaaehtoinen, kuuluu pakollinen lisäys.–  Koronaan kuolevat siis lähinnä ne ihmiset, jotka muutenkin pian kuolisivat, linjasi puolestaan Turtiainen keväällä.Kahden kesken muutama persupoliitikko myöntää Setä A:lle, että tilanne on järjetön – mutta perässä mennään, eikä kritiikkiä kuulu, koska pelko äänten menettämisestä on niin suuri.Ulkoasianvaliokunnan pj. Mika Niikko (ps) lietsoo rokotevastaisia tarinoita – ja Tavio säestää:–  Rokote on kaikkea muuta kuin täydellinen, eikä se muutu täydelliseksi sillä, että joku sanoo sen olevan täydellinen, Tavio perustelee Helsingin Sanomissa (HS 3. 12).rokottamattomien suuri määrä tukkii sairaaloiden hoito- ja tehohoitopaikat. Persujen kannalta koomista on, että moni heistä on puolueen vastustama ”maahantulija”, jolta rokotus puuttuu. Huippukallis hoito pitkittää samalla monen perussuomalaisten äänestäjän pääsemistä edes normileikkauksiin. Mutta  mitäpä mokomasta.Persupolitiikan sisällön tuntuu määrittelevän siis puolueesta poispotkittu Ano Turtiainen. Siksi pääministeriyteen nykylukujen valossa matkaava Petteri Orpo (kok) joutuu väkisinkin palaamaan sinipuna-ajatuksiin miettiessään seuraavan hallituksen kokoonpanoa. ”Perussuomalaiset rakentavat sinipunaa tietämättään, päättelee Setä Arkadian oppinut ystävä salaviisaasti.Porvarihallitus näyttää olevan käytännössä sittenkin mahdoton vaihtoehto. Eduskuntavaaleihin mennessä asetelma tuskin muuttuu miksikään. Koronakeskustelu on tuonut tilanteen päivänvaloon.Eipä sittenkään. Petteri Orpon kokoomuksen ja Riikka Purran perussuomalaisten hallitus taitaa olla unohdettu ajatus. Kuva: Emmi Korhonen / Lehtikuva–  Ei tuollaisen sakin kanssa yhteistyöstä mitään voi tulla, parahtaa ääni kokoomuksesta.Samaan aikaan Sdp:ssä puhaltavat muutoksen tuulet. Vielä jouluna 2019 Marin käytännössä antoi haistatuksen vastaukseksi eduskunnassa hyvää joulua toivottaneelle Orpolle, mutta nyt hänkin osaa peittää kokoomusinhonsa.Sdp on pohjimmiltaan valtapuolue. Siksi sinipunavoimat nousevat ja jylläävät – joko Marinin kanssa tai ilman Marinia. Kulisseissa sinipunaa pohjustetaan jo, kuiskitaan.–  Perussuomalaiset rakentavat sinipunaa tietämättään, päättelee Setä Arkadian oppinut ystävä salaviisaasti ja lisää, etteivät persut yksin hallitusta voi muodostaa.",1
107,"Päällisin puolin Ylen Taloustutkimuksella teettämä tuorein gallup on olevinaan tylsä, sillä kaikki muutokset mahtuvat virhemarginaaliin.Järjestyskin on liki entinen: Sdp on ykkösenä 21,8 prosentin kannatuksella ja perussuomalaiset huohottaa kakkosena niskaan 19 prosentin osuudellaan.Mutta kun gallupin tuloksia peilaa poliittiseen tilanteeseen ja koronarauhan jälkeen alkaneeseen kiivaampaan poliittiseen toimintaan, sitä tulee silmäillyksi eri kulmasta.Kyse on odotusarvoista.Silloin tuloksesta siilautuu kaksi havaintoa, jota nousevat ylitse muiden:1. Keskustan kannatus on yhä sysimustan heikko. Tilanne ei muuksi muuttunut, vaikka puolue vaihtoi kuukausi sitten puheenjohtajansa Katri Kulmunista Annika Saarikkoon.2. Kokoomuksen kannatus. Poliittisen syksyn alettua esillä ovat olleet lähinnä talouskysymykset, mutta kokoomuksen kannatus ei nouse – ei, vaan se laskee. Tulos on kokoomukselle ja Petteri Orpolle suorastaan nolo.Jatketaanpa kokoomuksesta.Syksy on ollut sakeana talousaiheita ja pääministeri Sanna Marin (sd) on suorastaan heittänyt rätin kokoomuksen naamalle keskustelussa yritysten yhteiskuntavastuusta.Silti kokoomuksen kannatus ei nouse, vaan pikemminkin laskee. Reilun puolen prosenttiyksikön pudotus mahtuu virhemarginaaliin, mutta 17,7 prosentin kannatus nykyisessä taloustilanteessa ei taatusti herätä hurraa-huutoja kykypuolueessa. Sillä pääsee pronssisijalle.Joku on vialla. Sanoma ei joko puhuttele tai siihen ei uskota, eikä tunneta luottamusta.Porvari nukkuu. Eikä nuku ilmeisen huonosti, vaan hyvin, koska horros ja päiväunimainen meininki jatkuu. Vastuu siitä kuuluu juuri jatkokauden saaneelle Petteri Orpolle (kok). Onko kokoomukselle käynyt kuin entiselle renkipojalle, joka ei työtä pelännyt, vaan uskalsi käydä sen viereen maatekin?Ei ihme, että talousosaaja Elina Lepomäen (kok) pisteet ovat nousussa. Hänet valittiin kuukausi sitten Porissa myös kokoomuksen varapuheenjohtajaksi.Tällä hetkellä Orpon porukka saa katsella perussuomalaisten ja Jussi Halla-ahon (ps) takavaloja. Persut ovat ottaneet pysyvästi paikkansa oikean laidan ykköspuolueena, kannatus pysyy 19 prosentin tasolla.Keskustan kannatus pysyy siis sysimustan surkeana, tällä kertaa se on 11,5 prosenttia.Moni kepussa huokaisee silti helpotuksesta tämänkin surkeuden keskellä, sillä kymmenen prosentin painajaismaista kannatusrajaa alaspäin ei ainakaan vielä rikottu.Kepussa tuoreinta gallupia pelättiin tosissaan, ja moni oli tietävinään, että kymmenen prosentin kohtalokas gongi kumahtaa. Ei ainakaan vielä.Mutta jos joku odotti, että kepun tilanne paranee puheenjohtajaa vaihtamalla, niin turhaa odotti. Tiede- ja kulttuuriministeri Annika Saarikko valittiin kuukausi sitten keskustan johtoon, mutta vaihto ei näy missään.Kyllä keskustassakin tiedetään, miksi kannatus ei nouse: Puolue on ajautunut tilanteeseen, että sitä pidetään vihervasemmistolaisen hallituksen apupuolueena, eikä se tästä maineestaan pysty pyristelemään irti.Keskustan johto on IS:n tietojen mukaan keskustellut mainehaitasta Sdp:n Sanna Marinin kanssa. Silti tilanne on pikemminkin pahentunut, kun Marin jatkaa ideologista taistelua yrityksiä tai ainakin niiden yhteiskuntavastuuta kohtaan.Kun vihreä sisäministeri Maria Ohisalo vielä silittelee Elokapinan kaltaisten mielenosoittajajoukkojen päätä, moni kepun kentän edustaja ABC:n baarissa toistaa kysymyksensä: Mitä kepu tuossa hallituksessa tekee?Kuvaavaa on, että esimerkiksi elinkeinoministeri Mika Lintilä (kesk) parahti toissa päivänä, ettei hän tiedä mitään STM:n ja Krista Kiurun (sd) koronasuunnitelmista. Tilannetta ei paranna sekään, että ammattiliitto Erton demaripuheenjohtaja Juri Aaltonen suosittelee Lintilälle eroa hallituksesta.Kyse on muustakin kuin tiedonkulusta.Jonkinlaisesta profiilinnostosta kertoo, että kuukausi sitten keskustan varapuheenjohtajaksi valittu, eduskunnan sosiaali- ja terveysvaliokuntaa johtava Markus Lohi valitti keskiviikkona Uuden Suomen haastattelussa, että Marinin ulostulot häiritsevät keskustaa voimakkaasti.Laihan lohdun kepu voi saada siitä, että vihreät jäi kepun taakse ja on Ylen gallupin suurin pudottaja. Sen kannatus laski liki prosenttiyksiköllä 10,9 prosenttiin.Sekin kannattaa muistaa, että syksy on vasta alussa. Korona- ja taloustilanne käy sellaisilla kierroksilla, että ennen joulua gallupeissa saattaa pyörre käydä. Yleensä poliitikot, politrukit ja politiikan kommentoijat, kuten allekirjoittanut, odottavat liian nopeasti muutoksia ihmisten asenteisiin.Äänestäjä herää hitaammin.Mutta herää taatusti.",1
108,"Hallituksen puoliväli- ja kehysriihi pidetään ensi viikon keskiviikkona ja torstaina.Moni on jo povaillut, että Sanna Marinin (sd) hallitukselle soivat kuolinkellot.Asioiden edelle ei kannata mennä, mutta aikuisten oikeasti hallitus on hankalimmassa paikassa koko kahden vuoden aikana, Antti Rinteen (sd) hallitusaika mukaan lukien.Katseet kohdistuvat keskustaan, sillä kepun lähtö kaataa hallituksen – enemmistö katoaisi keskustan myötä.Keskustan ministeriryhmä, kuten epäilemättä muutkin, on pitänyt Teams-kokouksia koko viikonlopun ajan.Puheet keskustassa ovat kovia, mutta puolue on niin monta kertaa hädissään huutanut sutta (satuvertaus), ettei sitä jakseta ottaa enää tosissaan.Hallituskumppanitkin hiukan naureskelevat kepun uholle.Mutta totta toinen puoli, tällä kertaa.Keskustan viime torstaina eduskuntaryhmän kokousta kuvaillaan todella kovapuheiseksi, asioita nostettiin pöydälle – sellaisiakin, jotka eivät puolueen tai eduskuntaryhmän johdon korvia miellytä.– Kuin olisi tuotu kasapanos korsuun, ryhmästä kuvaillaan käytyä keskustelua.Työllisyys, talouspolitiikan linjapäätökset – ja turve.Siinä on keskustan hätälista ensi viikolla. Jotakin jälkiä pitää saada, muuten riihestä ei ole ulos tulemista. Työllisyyspäätöksiä keskusta on vaatinut 20 000 – 30 000 työllistyvän edestä, myös työttömyysturvan porrastus saattaa olla vaatimuslistoilla.Kepu on painanut julkisuuteen viestiä, että tällä kertaa ollaan tosissaan; uskokaa tai älkää.Vaatimusten taustalla on myös toinen juttu, jonka keskusta haluaa nostaa esille:Nimittäin Sdp:n puheenjohtajan, pääministeri Sanna Marinin johtajuus.Onko sitä?Siitä otetaan mittaa ensi viikolla. Ensimmäistä kertaa kovan koronavuoden jälkeen.Eikä Marinin johtajuuden perään katso vain keskusta, vaan kaikki muutkin hallituspuolueet.Kesäkuun kuntavaalien alla kysymys on myös Sdp:lle elintärkeä, sillä puolueen lähinnä Marinin varaan laskettu kannatus menee alamäkeä.Marinin johtajan kykyjä näet epäillään. Nyt on vihonviimeinen aika tehdä muutakin kuin koronapolitiikkaa.Miten sujuu talous- ja työllisyyspolitiikka?Varsinkin keskustasta korostetaan, että viimeistään ensi viikolla pääministerin on aika hoitaa hallitustaan. Kaikilla hallituspuolueilla on omia vaatimuksiaan, mutta juuri nyt Marinin pitää ottaa paikkansa hallituksen johdossa ja kyetä tekemään esimerkiksi tarvittavat kompromissit.Panna kirkko keskelle kylää, kuten sanotaan.Hallituksen koossa pysyminen ei ole keskustan, vihreiden, vasemmistoliiton tai rkp:n asia.Se on pääministerille ja pääministeripuolueelle kuuluva asia.Pääministerin tehtävä on pitää hallitus kasassa. Kuten on aina ollutkin, vaikka tämän hallituksen aikana käsitykset ovat hämärtyneet. Hallituksen henki on samaan aikaan rapautunut totaalisesti.Marinin johtajuutta ei peräänkuuluteta vain kepussa, vaan yhtä lailla Marinin omassa puolueessa Sdp:ssä, varsinkin sen eduskuntaryhmässä.– Onko Marin loppujen lopuksi sisäistänyt asemansa koko hallituksen pääministerinä, kysellään.Myös pääministerin kokemattoman avustajakaartin kykyä hoitaa tilanne epäillään.Sdp:n muut ministerit ovat saaneet mittansa täyteen hallituksen työstä, jossa asiat on päätetty jossakin mystisissä Marinin ja perhe- ja peruspalveluministeri Krista Kiurun (sd) palavereissa.Muille on jäänyt kuunteluoppilaan rooli, linjaukset on saanut lukea lehdestä. Tämä on luonut pahaa verta.Kuvaavaa on, että jopa Sdp:n muut ministerit ovat alkaneet puhua Kiurusta ”pääministeri Krista Kiuruna”.Kehysriihen alla vaikuttavat myös tulevat ministerikierrätykset. Ainakin valtiovarainministeri Matti Vanhanen (kesk) on jättämässä paikkansa keskustan puheenjohtajalle, tiede- ja kulttuuriministeri Annika Saarikolle.Mahdollisesti myös Sdp kierrättää ministereitään.Sattumalta ensi viikonloppuna on koolla myös keskustan puoluekokousten välillä ylintä valtaa käyttävä puoluevaltuusto. Sitä ennen perjantaina kokoontuu myös keskustan puoluehallitus.Eli jos keskusta tekee kohtalokkaita päätöksiä, päättävät elimet ovat ensi viikonlopuksi jo valmiiksi koolla.Jos hallitus kaatuisi, vähemmistöhallitus ei kauan kestäisi. Eronnut hallitus eli toimitusministeristö ei pystyisi puolestaan tekemään mitään talouspäätöksiä eli Suomi seisahtuisi pitkäksi aikaa.Tätä joutuu miettimään nimenomaan pääministeri eli Sanna Marin.Pääministerille kuuluu pääministerin vastuu.Sdp:ssä tuskaillaan sitä, että kaiken lisäksi Marin on ideologisesti tyrmännyt Sdp:n pelikorttikasasta yhden keskeisen vaihtoehdon eli kokoomuksen kanssa tehtävän sinipunayhteistyön.Marinin kokoomusinho on silmiinpistävää.Nykyhallitukseen kokoomus ei muutenkaan lähtisi tekemään itsestään naurunalaista keskustan tapaan, vaan edessä olisivat laajat hallitusneuvottelut, todennäköisesti ennenaikaiset vaalit syksyllä.Eli ensi viikolla ratkeaa paljon.Mahdollista, ellei jopa todennäköistä, on kuitenkin, että keskustan puheenjohtaja Annika Saarikko pitää keskustan puoluevaltuustossa lauantaina avauspuheen, jollaisia on kuultu ennenkin:Keskusta ei saanut kaikkia vaatimuksiaan läpi, mikä on yleistä monipuoluehallituksessa. Ja käsi sydämelle! Koronatilanne on yhä vaikea. Kuka haluaisi Suomeen koronakriisin lisäksi myös poliittisen kriisin? Keskusta on tottunut kantamaan poliittisen vastuunsa vaikeissa paikoissa aina Kyösti Kalliosta alkaen ja niin se tekee nytkin…Viikon päästä ollaan viisaampia.",1
109,"Sdp:n kelpaa kokoontua Tampereelle puoluekokoukseensa ensi viikonloppuna.Pääministeri Sanna Marin (sd) on, lähinnä koronakriisin takia, nostanut puolueensa ylivoimaisesti suurimmaksi. Nyt tuli HS-gallupissa lievä notkahdus, mutta 21 prosentin kannatuksella hänet huudetaan ilman soraääniä puolueen puheenjohtajaksi Antti Rinteen (sd) tilalle.Suomalaisista tosin harva on edes muistanut tai tiennyt, että Rinne on johtanut ja johtaa yhä puoluetta.Mutta syksyllä voi olla moni asia toisin.Kyse ei ole enää vain koronasta. Se on taatusti syksyn pääaihe, mutta muustakin puhutaan.Nimittäin EU:n kesäisestä 750 miljardin elvytyspaketista, jolla EU ottaa ensimmäistä kertaa lainaa jakaakseen sen koronasta kärsiville maille. Suomi on paketin suuri nettomaksaja.HS-gallupissa perussuomalaisten kannatus nousi 1,1 prosenttiyksiköllä 19 prosenttiin ja puolue on gallupin kakkonen. Sen sijaan kokoomuksen kannatus aleni liki prosenttiyksiköllä 16,9 prosenttiin.Persujen kannatuksen nousu ajoittui nimenomaan EU:n elvytyspakettipakettikeskustelun yhteyteen. Samoin kokoomuksen alenema. Kokoomus ei ole tässä EU-keskustelussa relevantti pelaaja, mikä näkyy.Jos grafiikka ei näy, katso se tästä.Kyseessä on myrskyvaroitus, jossa myös poliittista kuolinkorinaa käyvä keskusta – kannatus 11,3 % eli pienempi kuin vihreiden 12,1 % – saa katsoa peiliin.Kun pääministeri Sanna Marin palasi sopimuksensa kanssa kotimaahan, moni muukin kuin perussuomalaisten eduskuntaryhmän puheenjohtaja Ville Tavio vaati eduskuntaa koolle.Eduskunnan puhemies Anu Vehviläinen (kesk) otti päätöksen puhumattomuudesta keskustan piikkiin. Hän ilmoitti heinäkuussa, että kyllä koko EU:ta mullistavasta asiasta ehtii jutella sitten syksymmälläkin. Homma olisi hoitunut tiedonantokeskustelulla.Keskusta ei halunnut keskeyttää kansanedustajien kesälomia historiallisen suuren EU-ratkaisun takia.Minkä taakseen jättää, sen edestään löytää.Paine kattilassa nousee ja se paine nostattaa myös persujen kannatuspalkkia syksyllä entisestään, jos arvata saa. Puolue saa kannatuksensa osalta syksyllä eteensä herkkuvadin.Puolueet kokoontuvat puoluekokouksiinsa ensi viikonlopusta alkaen.Varsinkin keskustan sisällä EU:n elvytyspaketti on harvinaisen riitaisa, puoluetta jakava asia.Eduskuntaryhmän puheenjohtaja Antti Kurvinen (kesk) on jo loppukesästä soitellut kepun kriittisille kansanedustajille ja maanitellut heitä tukipaketin taakse.Tiettävästi osa keskustan edustajista on jättänyt Kurvisen taivuttelun omaan arvoonsa ja aikoo äänestää eduskunnassa punaista joka tapauksessa, jahka asia eduskuntaan syksyllä joskus tulee.Keskustan puoluekokouksessakin syyskuun alussa asiasta piti äänestää, mutta koronan takia etäkokoukseksi muuttunut puoluekokous on tältäkin osin arvoitus.Kokoomuksen puoluekokous on samaan aikaan keskustan kanssa syyskuun ensimmäisenä viikonloppuna. Puolueen kulisseissa on ihmetelty kokoomuksen ja puheenjohtaja Petteri Orpon ponnetonta meininkiä, mutta kokoomuksessa ei mikään muutu Porin puoluekokouksessa. Haastajaa ei ole.Nykytilanteessa joku voisi pitää jopa saavutuksena, että porvarillinen talouspuolue saa kannatuksensa laskuun oppositiossa.Mutta yksi asia on varmaa.Varsinaisen koronan ohella syksyllä puhutaan myös EU:n koronaelvytyspaketista ja siitä, mihin Suomen maksamat rahat päätyvät ja miksi.Ja se näkyy taatusti myös gallupeissa.",1
110,"Yhdysvaltain presidentiksi näyttäisi nousevan demokraattien Joe Biden. Setä Arkadia onnittelee! Samalla Setä A. lähettää Amerikan demokraattiselle kansalle suomalaisia vinkkejä ihan vain jatkoa varten. Biden täyttää näet 78 vuotta 20. marraskuuta eli reilun viikon päästä. Suomessahan on vastaavia kokemuksia, mitä tapahtuu, kun ikämies voittaa presidentinvaalit. Presidentti Urho ”Urkki” Kekkonen oli nimittäin saman ikäinen, kun hänet saatiin höynäytettyä ehdokkaaksi vielä 1978 presidentinvaaleihin. Kautensa päätteeksi Biden on 82-vuotias.Kuten Bidenin, myös Kekkosen kuntoa kehuttiin. Liki kahdeksankymppisen Kekkosen sanottiin olevan nelikymppisen vedossa. Vaalien jälkeen Kekkonen nuortuikin sitten aivan silmissä – tai pikemminkin silmien ulkopuolella. Pian hän alkoi valmistautua Tamminiemen rauhassa ylioppilaskirjoituksiin, ja sen jälkeen hänen kerrottiin olevan kansa- ja kiertokoulukunnossa reppu selässä, kunnes Kekkosen haamumaisen olemuksen takana häärännyt K-linjan lipevä esikuntakin tajusi todellisuuden ja dementoitunut Kekkonen pantiin allekirjoittamaan eroilmoitus syksyllä 1981.Donald Trump on 74-vuotias, mutta hänen osaltaan ikä ei ole totisesti ongelmista pahin. Mutta kun Neuvostoliiton kommunistisen puolueen ”hyväkuntoinen” pääsihteeri Leonid Brezhnev kuolla kupsahti 76 vuoden kypsässä iässä vuonna 1982, ei tullut mieleenkään, että Yhdysvallat lunastaa Neuvostoliiton paikan, mitä valtion johtamiseen ja johtajien iäkkyyteen etc. tulee (Ok. Reagan).Brezhneviä seurasi Juri Andropov, joka jaksoi hommissaan 15 kuukautta, kunnes kuukahti 70-vuotiaana 1984. Liekö KGB-synnit painaneet, sillä Andropov ehti johtaa pitkään sitäkin. Andropovia seurasi puolestaan Konstantin Tshernenko, joka jaksoi pääsihteerihommia vuoden, kunnes kuoli 74-vuotiaana. Gostele-tv:n surumusiikin veivaaminen loppui, kun Tshernenkon jälkeen ruoriin tarttui Mihail Gorbatshov. Hänen jäljiltään syntyi tosin kaikkein suurin ruumis, kun koko Neuvostoliitto kuoli.Mutta kuten Kekkosen aikana Suomessa, epäilemättä myös Bidenin taustalla on tarvittaessa omat einouusitalot ja juhaniperttuset, jotka huutelevat tarpeen vaatiessa ”ukko on pahalla tuulella”-viestejään. Ja onhan USA:ssa reipas varapresidentti eli Kamala Harris, jolla epäilemättä on etunimensä perusteella suomalaiset sukujuuret, olisiko vaikka niitä Vieremän Kamaloita?Yhdysvalloista on aina otettu esimerkkiä, miksipä ei otettaisi jatkossakin. Varsinkin Trumpia ihailleet perussuomalaiset ovat apinoineet tämän hulluimpia puheenparsia. Eduskunnan ulkoasianvaliokunnan persu­puheenjohtaja Mika Niikko meni vielä keskiviikkoiltana kertomaan Ylen tv-uutisissa, miten hän ja hänen puolueensa ihailevat Trumpia. Lausunto jäänee historiaan yhtenä asemansa unohtaneen valiokunta­puheenjohtajan typerimmistä kautta aikojen.Mutta mitä siis USA edellä, sitä Suomi perässä. Merkit ovat jo selvät! Paavo Väyrynen (kesk) haaveili itsestään jo Kekkosen suoraa seuraajaa, mutta joutui tohtorien taistossa antautumaan siihen, että Johannes Virolaisesta (kesk) tuli keskustan ehdokas 1982 presidentinvaaleihin. Sen jälkeen Väyrynen on yrittänyt paikata tilannetta – turhaan. Mutta nyt on uusi alku edessä. Amerikan mallilla Paavo alkaa nimittäin vasta nyt olla ehdokkaan iässä. Paavo on 74-vuotias ja seuraavien presidentinvaalien alla 77-vuotias eli ei paljon mitään.Taistelu onkin jo alkanut. Alkajaisiksi Paavo istuu ruotsinkielisten kiintiöllä hallituspuolue keskustan puoluehallituksessa, puolueen johtavassa elimessä. Jos Annika Saarikko (kesk) luuli, että keskustan johtaminen on vaikeaa, jatkossa hän tietää, mitä sana ”vaikea” varsinaisesti tarkoittaa.PS 1. Koko keskustan elinkaarta jännitetään. Jos puolue kuolee, niin onneksi osa ehti hoitaa hommansa alta pois, kuten esimerkiksi ex-varapuheenjohtaja ja ex-ministeri Paula Lehtomäki (kesk), jolle kansanedustajan luottamustehtävä ei enää Juha Sipilän (kesk) hallituksen valtiosihteeriaikoina kelvannut. Ymmärretään. Lehtomäki junaili itsensä Pohjoismaiden ministerineuvoston pääsihteeriksi Kööpenhaminaan. Palkka ainakin on kohdillaan, viime vuonna tuloja tuli 275 705 euroa. Käteenkin jää jotakin, sillä Lehtomäki maksoi tuloistaan huikeat 11,2 prosentin verot, millä joutui maksamaan 17 508 euroa tuloveroa ja 11 835 euroa kunnallisveroa.",1
111,"Eduskunnan perustuslakivaliokunta käsittelee keskiviikkona sotien jälkeen kovinta perusoikeusrajoitusta eli hallituksen esitystä liikkumisrajoituksiksi pääkaupunkiseudulla ja Turussa.Perustuslakivaliokunnan ratkaisevaa lausuntoa odotetaan ehkä jo puoliltapäivin.Mietinnön liikkumisrajoituksista tekee hallintovaliokunta.IS:n tietojen mukaan perustuslakivaliokunnassa on listattu paljon lakiesitykseen liittyviä ongelmia, eikä sen läpimeno valiokunnassa ole varmaa.Eduskuntalähteiden mukaan valiokunnassa on kritisoitu sitä, että pääministeri Sanna Marinin  (sd) mainostamalla ”lekalla” lyödään nyt kärpästä.Valiokunnassa on kiinnitetty huomiota samaan asiaan kuin viime viikolla monet muutkin:Miksi asetettaisiin kaikkia koskevat liikkumisrajoitukset Helsingissä, Vantaalla, Espoossa, Kauniaisissa ja Turussa, jos virus leviää lähinnä yksityistiloissa ja maahanmuuttajayhteisöissä?Onko perusoikeuksien erittäin laaja ja poikkeuksellinen rajoittaminen aiheellista? Riittävätkö perustelut?Rajoituksilla on suuret vaikutukset esimerkiksi erikoiskaupoille, joiden liikevaihtoon rajoitusalueella olisi tulossa jopa miljardin euron menetykset viikossa.– Esitys on ristiriitainen suhteessa sen vaikutuksiin, IS:lle todetaan.Eduskunnassa kysytään myös asian politisoitumisen perään.Osa pitää liikkumisrajoituksia pääministeri Marinin poliittisena hankkeena ja pelissä onkin hänen arvovaltansa.Viime viikolla Marin ilmoitti ensimmäisenä julkisuuteen kannattavansa rajoituksia, mutta vasemmistoliitto, vihreät ja rkp kääntyivät tukemaan hanketta vasta myöhemmin – ja tuolloinkin pitkin hampain.Oppositio on haukkunut esitystä avoimesti.Nyt ihmetystä herättää myös se, että esimerkiksi pääkaupunkiseudun koordinaatioryhmä on jo vapauttamassa rajoituksia, kun tartuntatilanteessa on nähtävissä ”pientä siirtymää parempaan suuntaan”, kuten pormestari Jan Vapaavuori (kok) kuvaili.Pääkaupunkiseudun koulut palaavat asteittain lähiopetukseen viikko pääsiäisen jälkeen.Samaan aikaan hallitukselta odotettaisiin asetusta, jolla liikkumisrajoitukset asetettaisiin voimaan. Tilannetta pidetään ristiriitaisena.Lisäksi liikkumisrajoitusten pelätään ”kriminalisoivan” jopa kuntavaalikampanjoinnin.Lakiesityksissä on muuten erittäin paljon poikkeuksia, kuten osallistuminen yhteiskunnalliseen päätöksentekoon.Vaalikampanjointia ei ole kuitenkaan tehty mahdolliseksi poikkeuksella.– Ongelmia on paljon, IS:lle tiivistetään.Hallitus puolestaan käsittelee puolestaan keskiviikkona sitä, pitäisikö rokotteita ohjata pahimmin kärsiville virusalueille.",1
112,"Hallituspuolueiden puheenjohtajaviisikko lähti maanantai-iltana Säätytalolta kello 20 käytännössä tyhjin käsin.Edistystä ei tapahtunut – päinvastoin. Tunnelmat ovat kuumentuneet päivä päivältä. Hallitus on kriisissä.Viisikko jatkaa Säätytalolla tiistaina kello 12 alkaen.Pääministeri Sanna Marin (sd) toi riiheen yllättäen 300 miljoonan veronkorotukset ja esitti korotuksia työnantajien sivukuluihin, mistä keskusta pillastui totaalisesti.– Marinilla on aivan paska pelisilmä, keskustasta kommentoitiin pääministerin veroesityksiä.Lue lisää: Tunnelma Säätytalolla synkkenee – Marinin veronkorotus­esitykset saivat keskustan raivon valtaan: ”Marinilla on aivan p**ka pelisilmä”Riitely tulevien vuosien budjettikehysten hylkäämisestä jatkuu myös yhä.Samoin riidellään kestävän talouden suuresta kuvasta ja ”päätösperäisistä”, jopa sadantuhannen työllisen saamisesta vuoteen 2030 mennessä, nimenomaan sen hinnasta julkiselle taloudelle. Hanketta pilkataan avoimesti tempputyöllistämiseksi.Pääministeri Marin totesi Säätytalolta poistuessaan maanantai-iltana, että ratkaisu joko syntyy – tai sitten ei synny.Jos ei synny, se tarkoittaisi hallituksen kaatumista.Tilanne hallituksen sisällä on niin umpisurkea, moni pitää hallituksen kaatumista kehysriiheen jopa todennäköisempänä kuin sen selviämistä.Asetelmat ovat tiukkoja ja lukittuja, joten perääntyminen on vaikeaa. Varsinkaan keskusta ei voi poistua riihestä ilman omia saavutuksia menettämättä kasvojaan ja tekemättä itsestään poliittisesti naurunalaista.Nyt on kyse myös poliittisesta pallottelusta hallituksen kaatumisella eli siitä, kuka kantaa asiasta viimekätisen vastuun.Sdp:ssä toivotaan, että jos hallitus on kaatuakseen, kepu lähtee kälppimään, ja ottaa siitä vastuun.Kepussa ajatellaan, että vastuu hallituksen kaatumisesta kuuluu sitä johtavalle pääministerille, ja hän saa tehdä tarvittavat johtopäätökset.Jos hallitus kaatuisi, se tietäisi todennäköisesti myös ennenaikaisia eduskuntavaaleja. Jos keskusta lähtee Marinin hallituksesta, kokoomuksesta tai perussuomalaisista on turha odottaa pelastajaa.Hallitustilanne ajautuisi nopeasti umpikujaan. Vähemmistöhallitus tuskin kauan kestäisi.Edessä olisi kuitenkin useita uuteen hallituspohjaan tähtääviä hallitustunnusteluja ennen kuin ennenaikaisiin eduskuntavaaleihin päädyttäisiin.Myös porvarihallituksen mahdollisuudet tunnusteltaisiin luultavasti joko Jussi Halla-ahon (ps) tai Petteri Orpon (kok) toimesta ennen kuin eduskunta hajotettaisiin.Luultavasti niin pitkälle ei päädytä.Mutta voidaan hyvin päätyäkin.Ja se olisi historiallinen pommi se!Viimeksi hajotusvaalit nähtiin vuoden 1975 syyskuussa. Silloinkin poliittisen tilanteen sai juntturaan keskustapuolue, tuolloin Kalevi Sorsan (sd) ykköshallituksen kehitysaluepolitiikasta.Kepu teki tosin työtä käskystä, sillä taustalla naruja veteli tuolloinen yksinvaltias, presidentti Urho Kekkonen. Urkki oli tyytymätön Sorsan hallituksen ministereihin ja halusi porukan vaihtoon.Ja Urkin sana oli laki.Nykyisen perustuslain mukaan presidentti voi hajottaa eduskunnan vain pääministerin perustellusta aloitteesta eduskuntaryhmiä kuultuaan, ja eduskunnan on oltava koolla.Presidentti Sauli Niinistö saattaa olla Kekkosen jälkeen ensimmäinen presidentti, joka hajottaisi eduskunnan ja määräisi uudet vaalit.Kaikkiaankin kyseessä on harvinainen juttu: presidentti on määrännyt ennenaikaiset vaalit vain seitsemän kertaa: 1924 (K. J. Ståhlberg); 1929 ja 1930 (L. K. Relander); 1953 (J. K. Paasikivi); 1961, 1971 ja 1975 (U. Kekkonen).Kun Kekkonen hajotti eduskunnan 1975, Suomi valmistautui samaan aikaan historialliseen Etykin huippukokoukseen Helsingissä.Tuolta ajalta jäi elämään Kekkosen legendaarinen lausunto, kun Kekkonen vastasi, miten Suomessa voidaan hajottaa eduskunta ja nimittää Keijo Liinamaan virkamieshallitus samaan aikaan, kun koko maailman johtajat olivat kokoontumassa Helsinkiin.– Talo elää tavallaan ja vieras käypi ajallaan, Kekkonen kuittasi.Onko historia toistamassa itseään?Helsinkiin kaavaillaan mahdollisesti Yhdysvaltain presidentin Joe Bidenin ja Venäjän presidentin Vladimir Putinin huipputapaamista samaan aikaan kuin presidentti Niinistö joutuisi hajottamaan eduskunnan – siis jos joutuisi.Pääseekö Niinistö toistamaan Kekkosen viisauden:– Talo elää tavallaan ja vieras käypi ajallaan.",1
113,"Julkisen puolen työ- ja virkaehtosopimukset ovat katkolla vasta helmikuun lopulla, mutta taistelu on kovaa jo nyt.Propagandatykit on ajettu asemiin.Jo viime kierroksella esimerkiksi Tehyllä oli suuria suunnitelmia, mutta koronan takia kova palkkataistelu jäi lähtökuoppiin.Keväällä kokeillaan uudestaan.työmarkkinapropagandaan on samaan aikaan hiipinyt uusi edunvalvontaan liittyvä ilmiö, jota ei ole Suomessa aikaisemmin nähty.Julkisen alan ammattiliitot ovat alkaneet julkistaa kyselytutkimuksia, joiden mukaan x monta prosenttia heidän edustamiensa ammattialojen työntekijöistä on pohtinut ammattinsa vaihtamista x ajan kuluessa.Eli tehdään kysely esimerkiksi siitä, kuinka moni hoitaja tai opettaja on pohtinut alan vaihtoa tai ulkomaille muuttamista.Syy: ammatin surkeus, palkat ja olosuhteet.Hoitajien Tehy on Millariikka Rytkösen johdolla tehnyt kyselyitä pitkään.Nyt julkisen puolen palkkapotista Tehyn kanssa taisteleva opettajien OAJ on Olli Luukkaisen johdolla matkinut saman konstin.Viime viikolla OAJ julkisti kyselyn, jota liiton nettisivuilla tutkimusta mainostetaan näin: Dramaattinen muutos: Jo kuusi kymmenestä opettajasta harkitsee alanvaihtoa.Aikaisemmin Tehy toi puolestaan julkisuuteen kyselyn, jonka mukaan muun muassa miltei jokainen nuori hoitaja on harkinnut alan vaihtoa.Palkka on yksi syy. Olosuhteet toinen.Jopa melkein kaiken nähnyt ay-tutkija Tapio Bergholm päätyi ihmettelemään uutta ilmiötä viime lauantain Helsingin Sanomien haastattelussa.–  Onhan se merkillistä, kuinka ammattiliitot nyt kilpailevat ja jopa ylpeilevät sillä, miten huonosti ja kurjasti niiden jäsenillä menee. Liittojenhan pitäisi päinvastoin kertoa, mitä ne ovat saaneet aikaan ja missä onnistuneet. Miten ne muuten houkuttelevat uusia jäseniä? Bergholm hämmästelee.Tämän kirjoituksen tarkoitus ei ole vähätellä kyseisesti ammattien vaikeutta, palkankorotusten tarvetta –  tai edes sitä, että osa katuu ammattivalintaansa ja miettii jopa ulkomaille muuttamista parempien etujen toivossa.Kukapa sitä ei joskus miettisi. Myös muissa ammateissa.Mutta se, että liittojen kyselytutkimusten tulokset muuttuisivat lihaksi ja enemmistö vaihtaisi oikeasti alaa tai muuttaisi maasta?Tuskinpa sentään.Kyse onkin pelottelupropagandasta.”Kuka niin hulluun hommaan lähtee, jota oman ammattialan ay-pomotkin kritisoivat nykyään niin paljon?Mutta kun ay-johtajat toistavat viestiään alan työnkuvan surkeudesta ja ankeudesta päivästä toiseen palkankorotusvaatimustensa tueksi, se vain syventää kierrettä:Kuka niin hulluun hommaan lähtee, jota oman ammattialan ay-pomotkin kritisoivat nykyään niin paljon?Ammattikuva on muuttunut ankeaksi, mitä ammattiliitot syventävät.Ammatissaan viihtyvä hoitaja tai opettaja alkaa kuulostaa kummajaiselta.Välillä kuulee tosin sellaisestakin alan edustajasta, joka kertoo nauttivansa työstään. Nykyisen ay-jargonin perusteella kyseessä lienee satuolento.Palkkataso on yksi  ammatin arvostuksen mittareista.Mutta on niitä muitakin.Usein liitot virittävät lisäksi sopimusneuvottelujen logiikan mukaisesti palkkataistelussaan ylisuuria odotuksia, jotka jäävät elämään ja lisäävät surkeuden tunnetta.Kukaan ei kaikkia vaatimuksia saa läpi koskaan, ja jos tai kun korotus jää odotettua/tavoiteltua/luvattua pienemmäksi, jäljelle jää kuitenkin oman liiton masinoima kuva epätyydyttävästä ammatista suurine ongelmineen.Kuka haluaa jatkossa opiskella sellaiseen ammattiin?Vähemmän. Sehän on selvää. Ei aikaisemmin voinut kuvitellakaan tilannetta, että ammattiliittojen viestin olisi voinut tulkita: Varo tätä alaa.Korjattu kello 9.14: Tehy julkaisi hoitajien alan vaihtoa koskevan kyselyn tänä syksynä, ei viime.",1
114,"Sdp:n puheenjohtaja Sanna Marin (sd) synnytti Suomeen blokkivaaliasetelman kieltäytymällä hallitusyhteistyöstä perussuomalaisten kanssa Ilta-Sanomien vaalitentissä tammikuussa.Sillä, että vihreät ja vasemmistoliitto teki saman, ei ole juurikaan merkitystä.Mutta Sdp:n kannalla on.Marinin tarkoitus oli luoda peliasetelma sellaiseksi, että leirit eriytyvät ja Sdp on päänapa vasemmiston tai Sdp:n ja kokoomuksen sinipunan varaan syntyvässä leirissä.Samalla Marin yritti lyödä kiilaa varsinkin kokoomukseen, jossa yhteistyö perussuomalaisten kanssa on vielä nielemisessä, vaikka puolueen piirivaikuttajat MTV:n kyselyssä pitivät sitä parhaana vaihtoehtona – samoin kuin perussuomalaiset kokoomusta.”Niinkin saattaa tällä kertaa käydä, toisin kuin kertaakaan nykyisen perustuslain aikana, että suurimman puolueen puheenjohtajasta ei tule lopulta hallituksen muodostajaa.Eduskunnassa on nyt perinteisellä politiikan laskukaavalla 123 kansanedustajan porvarienemmistö, mutta valtaa on pitänyt porvarikentän hajanaisuuden takia neljä vuotta vihervasemmistolainen hallitus Marinin johdolla.Tämä johtuu syntyneestä käytännöstä, että hallitusneuvottelut aloittaa suurimman puolueen puheenjohtaja.Viimeksi se oli Antti Rinne, jonka johtama Sdp sai 2019 vaaleissa yhden kansanedustajapaikan enemmän (40) kuin Jussi Halla-ahon johtamat perussuomalaiset (39) ja kaksi paikkaa enemmän kuin Petteri Orpon johtama kokoomus (38).Vasemmistovetoisen hallituksen mahdollisti keskusta, joka ainakin kokoomuksen mukaan petti tehdyt välipuheet ja lähti Juha Sipilän (kesk) johdolla vihervasemmistolaisen hallituksen takuupuolueeksi.Nyt keskusta ja Annika Saarikko, joka tuki hallitukseen menoa, kantaa siitä seuraukset kammattavan surkeissa gallupluvuissa. Kuukausi ennen vaaleja puolueen kannatus on Ylen gallupin mukaan 9,5 prosenttia ja puolue miettii profiiliaan.Samassa gallupissa kokoomus, perussuomalaiset ja Sdp ovat käytännössä tasoissa kuukausi ennen vaaleja.Tilanne on kihelmöivä.Hallituspohjasta keskustellaan nyt kaikissa pöydissä. Jotkut ovat tietävinään enemmän, jotkut vähemmän, mitä on luvassa.Myös porvarileiri herää. Taustalla pedataan vaalien jälkeistä yhteistyötä.Vaalien jälkeenkin eduskuntaan tulee porvarienemmistö.Pääkysymys on tämä:Johtaako Suomea silti myös seuraavat neljä vuotta vasemmistovetoinen hallitus, jos Sdp saa yhden paikan enemmän kuin joku muu?Varsinkin kokoomuksessa katsotaan huolestuneina sitä, että vaaleissa Hjallis Harkimon Liike nyt ja Liberaalit saattavat saada eduskuntaan parhaimmillaan jopa neljä paikkaa.Kokoomuksessa pelätään, että äänet ovat heiltä pois.Se saattaa aiheuttaa, että kokoomuksen paikkaluku ei riittäisikään suurimman puolueen asemaan.Perussuomalaisilla saattaa toki riittää, silloin hallituksen kasaamisen aloittaisi Riikka Purra.Porvarihallituksen saa kaiken lisäksi kasaan vaalien jälkeen ilman keskustaakin, kokoomuksen, Rkp, kristillisten varassa. Liike nytin ja liberaalien mahdolliset paikat ovat vielä reservissä.Nykypohjan jatkon estää se, että kepu tuskin lähtee toista kertaa vihreiden nöyryytettäväksi.Porvarien puolella heräillään siis siihen, mitä tapahtuu vaalien jälkeen. Ilmoille on heitetty ajatusta, että hajanainen porvarileiri saisi vaalien jälkeen yhdistettyä voimansa.Yhtä kaikki hallitusneuvotteluista povataan vaikeita.Niinkin saattaa tällä kertaa käydä, toisin kuin kertaakaan nykyisen perustuslain aikana, että suurimman puolueen puheenjohtajasta ei tule lopulta hallituksen muodostajaa ja pääministeriä.Sen jälkeen keskustellaan sitten pelisäännöistä ja parlamentarismin merkityksistä.Kumpi on suurempaa parlamentarismia?Sekö, että vaaleissa pikkuvoiton tai pienellä erolla suurimmaksi puolueeksi noussut puolue kasaa hallituksen?Vai sekö, että hallituksen pohja lepää parlamentaarisen ideologisen enemmistön varassa?Ruotsissa syksyn blokkivaalien jälkeen saatiin erilaisten kiemuroiden jälkeen aikaan moderaattien Ulf Kristerssonin johtama porvarihallitus, jota ruotsidemokraatit tukevat parlamentissa.Suomessa tähän kuvioon ei tarvitse mennä, vaan porvaripuoli mahtuu tarvittaessa samaan hallitukseen, siis persut ja kokoomus.Vuoden 2003 vaalien alla Sdp:n tuolloinen puoluesihteeri Eero Heinäluoma keksi termin ”pääministerivaalit”, kun Paavo Lipposesta (sd) piti tulla kolmannen kerran pääministeri.Suurimmaksi puolueeksi nousikin Anneli Jäätteenmäen johtama keskusta ja pääministerin paikka meni hänelle.Sen jälkeen puolueet ovat varoneet pääministerivaalista puhumista, mutta mediaan termi jäi elämään. Siksi nytkin tehdään pääministeritenttejä.Eivätkä ne valheellisia olekaan.Seuraava pääministeri on joko Petteri Orpo, Sanna Marin tai Riikka Purra. Lisäksi Sdp:ssä tuntuu viriävän Marinin nimeen vannova pääministerivaaliasetelma, muisto vuodelta 2003.Mutta kuvio, kuka paikan saa, voi olla entistä monimutkaisempi.",1
115,"Suorastaan ultravaikeiksi povatut neuvottelut kunta-alan työ- ja virkaehtosopimuksista pääsevät käyntiin tiistaina.Sopimusten takaraja on maaliskuun lopussa. Jollei siihen mennessä sopimuksia ole saatu aikaiseksi, työrauhavelvoite poistuu.Sen jälkeen alkaa tarvittaessa lakkoilu. Siitä povataan pahaa, esimerkiksi terveysalan Tehyn osalta jopa pahempaa kuin 2007, jolloin lakkoilu päättyi joukkoirtisanoutumisuhkaaan.Neuvottelujen ohessa käydään, ja on käyty jo pitkään, myös propagandasotaa. Koska kyseessä on liittokierros, propagandasotaa ei käydä ainoastaan työntekijöiden ja -antajien välillä, vaan myös työntekijäliittojen kesken.Ay-liittojen rajariidat ovat olleet jo tähän mennessä monen työtaistelun takana.Nyt kun neuvotellaan palkankorotusprosenteista, tilanne kärjistyy.Kyse on viime kädessä myös siitä, kenen työ on tärkeintä. Tai mielikuva siitä.Jos syntyy käsitys, että jonkun työ on muita tärkeämpää, se tarkoittaa, että jonkun muun työ ei vastaavasti ole yhtä tärkeää.Onko sairaanhoitajan työ tärkeämpää kuin opettajan työ? Palomies? Sosiaalityöntekijä? Laatuhitsaaja? Bussinkuljettaja?Tässä työmarkkinakisassa vastaukseksi ei riitä se yleishumanistinen toteamus, että ”kaikki työ on tärkeää”. Koska kyseessä ei ole kokonais- vaan liittoratkaisu, jotkut saavat väistämättä enemmän, jotkut vähemmän.Juuri kuntapuolella asia nousee esille. Liittojen välit ovat jo tulehtumispisteessä.Terveydenhoitajien Tehy ja sen puheenjohtaja Millariikka Rytkönen on jo pitkään vaatinut omaa palkkaohjelmaa, jolla Tehyn jäsenten palkkoja korotetaan 1,8 prosenttiyksikköä yleisen linjan päälle.Teknologiateollisuus ja Teollisuusliitto pääsivät reilu viikko sitten sopimukseen, jossa reilun kahden vuoden sopimuskaudella palkkoja nostetaan 3,3 prosenttia.Sairaanhoitajat haluavat siis tämän päälle 1,8 prosenttiyksikköä muita enemmän. Kymmenen vuoden ajan joka vuosi. Se on 800 miljoonaa muiden päälle per vuosi, kymmenessä vuodessa 8 miljardia.Alun perin Tehy tarkoitti sitä, että se saisi siis suuremmat palkankorotukset kuin esimerkiksi opettajat, toinen kuntapuolen raskassarajalainen. Ei Tehy tietenkään ole opettajien OAJ:lta palkankorotuksia kieltänyt, mutta Tehy on luonut mielikuvan muita ylevämmästä ammatista, jonka palkkatilanne tulee nyt korjata.Tehy johtaa propagandakisaa ylivoimaisesti, eikä ehkä aiheetta.Kuntapuolella palkansaajajärjestöjä edustaa kolme pääsopija ja -neuvottelujärjestöä: Julkisen alan unioni (JAU), Kunta-alan koulutettu hoitohenkilöstö (KoHo) ja Julkisalan koulutettujen neuvottelujärjestö (JUKO). Sopimuksia on viisi, joista henkilömäärältään suurin on kunnallinen yleinen virka- ja työehtosopimus (KVTES).Oma ongelmansa on Tehyn vaatima oma eli kuudes kunta-alan sopimus, mutta ei puututa siihen nyt.Kohta kaivellaan esiin myös eri ammattien ansiotasotietoja. Kuten sodassa yleensäkin, myös työmarkkinoiden propagandasodassa totuus on ensimmäinen uhri.OAJ:n puheenjohtaja Olli Luukkainen johtaa myös JUKO:a, ja on päivänselvää, että sen piirissä vaaditaan sama, mitä Tehy vaatii. Kuten kaikki muutkin. Myös opettajat saattavat pohtia ammattinsa arvostusta.Saamaan aikaan käydään sotaa myös kilpailukykysopimuksen (kiky) jatkosta. Sen jälkeen, kun kikytunnit jäivät pois tärkeimmästä eli Teknologiateollisuuden ja Teollisuusliiton välisestä sopimuksesta, työantajapuoli on epäonnistunut raskaasti kiky-propagandassaan.Miksi ihmeessä esimerkiksi opettajien tai hoitajien pitäisi kantaa huolta kikystä ja jatkaa sitä, kun vientiteollisuus ei sitä jatka itsekään?Mitä kylvää, sitä niittää. Teknologiateollisuus sopi kikystä 2016 Metalliliiton kanssa erillispöytäkirjalla vähän sinne päin ja lasku tuli nyt eteen. Tätä voivat työantajat pohtia, kun Pro, Paperiliitto ja Teollisuusliitto uhkaavat kiky-lakoilla.Mutta takaisin ammattivertailuihin.Teollisuusliitto sai siis sovittua omilleen – asentajille, hitsaajille ja muille vientiteollisuuden lipunkantajille – 3,3 prosentin palkankorotukset.Nyt jo tai kun julkinen puoli eli kunnat taipuvat Tehyn vaatimiin 1,8 prosenttiyksikön ekstrakorotuksiin (ja muut päälle), osa hitsaajan saamasta palkankorotuksesta menee sen siliän tien verotuksen (kunnallisvero nousee) kautta hoitajille ja muille julkisen alan työntekijöille.Kuntatyönantajien mukaan Suomen 2,4 miljoonasta palkansaajalta siirtyisi 330 euroa hoitajille tulonsiirtoina joka vuosi, jos ekstrakorotus toteutuu. Sen Kuntatyönantaja unohtaa toki mainita, että hoitajat itsekin maksavat samat korotetut kunnallisverot. Summa tietenkin kasvaa, jos tai kun Tehyn vaatimukset ulottuvat koko kuntakentälle.Eli palkkoja maksetaan, jotta saadaan maksaa kohoavat verot.Koska veronkorotuksillakaan ei voi nyt kaikkea kuitata, loput voi hoitaa velaksi. Se on sitten tulevien sukupolvien huoli.Sitä ennen se on tosin pääministeri Sanna Marinin  (sd) huoli. Hän saa miettiä julkisen puolen työmarkkinakierroksen rahoitusta hallituksen kehysriihessä huhtikuun alussa.Eli juuri samaan aikaan kuin työrauhavelvoite on poistunut ja lakkoliike alkaa, ellei neuvotteluissa päästä sopuun.Tehyssä tulkitaan, että hoitajilla on hallituksen ja Marinin tuki vaatimuksilleen.",1
116,"Perussuomalaiset kokoontuvat elokuun puolivälissä Seinäjoelle puoluekokoukseensa päättämään puheenjohtaja Jussi Halla-ahon seuraajasta.Kyseessä on merkittävä puoluekokous kaikin puolin.Kyse ei ole pelkästään siitä, ottaako puolueen ohjakset käsiinsä varapuheenjohtaja, kansanedustaja Riikka Purra vai kansanedustaja Sakari Puisto. Muitakin halukkaita löytyy, mutta Purra tuntuu etukäteisarviointien perusteella jo tulleen valituksi.Merkittävän puoluekokouksesta tekee,  että sen jälkeen Suomessa avautuu mahdollisuus – ehkä – enemmistöpohjaiseen porvariyhteistyöhön, joka on ollut sekä periaatteellisesti että käytännössä mahdotonta  viime vaalikauden jälkeen.Juuri Halla-aho on ollut henkilönä yksi este. Ei ole enää.Esteitä on ollut muitakin. On maahanmuuttoa ja EU-politiikkaa, mutta luultavasti ei mitään, mistä ei jatkossa sopuun päästäisi, jos tahtoa löytyy.Nyt rasvataan porvariyhteistyön lukkoja auki.Parlamentaarisesti Suomen tilanne on hiukan nurinkurinen. Eduskunnassa on historiallisestikin suuri 123 kansanedustajan porvarienemmistö, mutta valtaa pitää vihervasemmistolainen Sanna Marinin (sd) hallitus, jolle enemmistön takaa Annika Saarikon johtama keskusta 31 kansanedustajallaan ja Anna-Maja Henrikssonin Rkp 9 edustajallaan.Käytännössä juuri keskusta on taannut hallituksen elonpäivät, kun Antti Rinne (sd) halusi hallitukseensa sen eikä kokoomusta keväällä 2019. Huolimatta rökäletappiostaan, keskusta hyppäsi mukaan, mitä moni puolueessa on ehtinyt jo katua. Kevään kehysriihessä riitaisen hallituksen sopu oli jo koetuksella, ja syksyn budjettiriihessä sitä koetellaan taatusti lisää. ”Keskustalla on edessä vielä valinnan paikka.Viime  eduskuntavaalien jälkeen porvarikortilla oli turha edes pelotella, sillä sellaista ei ollut. Vajaan kahden vuoden kuluttua tilanne on toinen, ellei hallitus keikahda jo syksyn budjettikahinoihin.Kun Jussi Halla-aho joukkoineen nappasi perussuomalaiset haltuunsa kesällä 2017, kokoomuksen Petteri Orpo  teki selväksi, että Halla-ahon porukan kanssa yhteistyö ei tule kysymykseenkään. Timo Soinin, Sampo Terhon ja Jussi Niinistön ympärille rakentunut siniset kelpasi, mutta kuoli.Sen jälkeen vettä on virrannut monessakin poliittisessa virrassa. Kokoomuksen ja keskustan johto ovat ilmoittaneet, että ne ovat valmiita hallitusyhteistyöhön perussuomalaisten kanssa. Sama sopii kristillisen Sari Essayahille ja Liike Nytin Hjallis Harkimolle, Rkp:stä asia tuskin jää kiinni. Halla-ahon väistyminen lisää yhteistyömahdollisuuksia.Oman mausteensa tuo Sdp:n siirtyminen vasemmalle ja se, että Marinin aikana Sdp:n ja kokoomuksen sinipunayhteistyö näyttää liki mahdottomalta.Kuin tilauksesta kokoomus julkisti torstaina uuden maahanmuutto-ohjelmansa, jota on mielihyvin luettu myös perussuomalaisten ryhmässä. Purra ehti jo sanoa, ettei puolue lähde hallitukseen, ellei maahanmuuttoa kriteereitä kiristetä. Kokoomus tuntuu tähän nyt vastanneen ohjelmalla, jossa maahanmuuton edellytyksiä halutaan kiristää.Eli jos jotkut lähentyvät toisiaan, ne ovat kokoomus ja perussuomalaiset. Keskustalla on edessä vielä valinnan paikka.Kokonaan toinen kysymys on, mikä perussuomalaisten tulevaisuus on, kun Halla-aho väistyy johdosta. Sota tuskin yhtä miestä kaipaa, mikä on nähty jo Timo Soinin osalta.",1
117,"Naton pääsihteeri Jens Stoltenberg viritti suomalais-ruotsalaisen Nato-keskustelun roihuun toteamalla, ettei nyt ole tärkeintä maiden yhtäaikainen Nato-ratifiointi Turkissa vaan vauhti, nopeus.Samalla paljastui Suomen ja Ruotsin tilanteiden välinen ero, jota poliitikot ovat yrittäneet peitellä, mutta joka väistämättä tuli esille.Nyt sitten keskustellaan sekä Suomessa että Ruotsissa siitä, ovatko naapurit vielä kavereita, vaikka Turkki ja presidentti Recep Tayyip Erdogan ratifioisikin Suomen Nato-jäsenyyden ennen Ruotsia.Ja siltä vaikuttaa.Vaikutelma vahvistui, kun Stoltenberg matkusti Naton puolustusministerikokouksen jälkeen Turkkiin ja tapasi Erdoganin ja maan ulkoministerin Mevlüt Cavusoglun.”Ainakaan Suomessa kukaan tiedä, mitä Erdogan ajattelee.Suomi ei olisi ulkopolitiikan Suomi, jollei keskustelu kääntyisi käsitteisiin, joilla tapahtumien kulkua ja Suomen asemaa selvitetään.Presidentti Sauli Niinistö totesi tiistaina Helsingin Sanomille puhuneensa, että Suomi etenee Natoon Ruotsin kanssa ”yhteisymmärryksessä”.–  Se tarkoittaa sitä, että me paitsi tiedämme toistemme ajatukset voimme ne myös ymmärtää. Näin on myös toimittu viimeisen vuoden ajan, Niinistö totesi.Niinistö käytti termiä ”yhteisymmärrys” myös STT:n viime viikonvaihteen haastattelussa ja Ylellä hiukan aikaisemmin.Tätä ennen yleinen termi on ollut ”käsi kädessä”. Siis että Suomi ja Ruotsi menevät sisään yhtä aikaa, ja että myös jäsenyysprosessi on samanaikainen.Tätä ei ole mihinkään kirjattu, mutta hokemaa on toistettu niin paljon, että se on jäänyt pysyvästi tajuntaan.– Joten sanon, että myös Ruotsin asia on meidän. Menemme eteenpäin käsi kädessä, Niinistö sanoi jäsenhakemusten alkuvaiheessa Kultaranta-keskusteluissa viime kesäkuussa.Pääministeri Sanna Marin (sd) on hokenut ”käsi kädessä” -mantraa vielä Niinistöä enemmän, muut perässä.Terminologia tuo mieleen avioliiton. Vihille mennään yleensä ”käsi kädessä”, mutta ero tapahtuukin sitten ”yhteisymmärryksessä”. Tätä ennen vuosikausia vannottiin ”Nato-option” nimiin.Ehkä Suomessa tuijotetaan termejä liikaakin, mutta kyseessä on vanha perinne jo Neuvostoliiton ajoilta.Tuolloin ulkopolitiikan papisto varjeli YYA-Suomen kyseenalaisen puolueettomuus-termin oikeaa käyttöä haukan lailla presidentti Urho Kekkosen, kulloisenkin ulkoministerin ja ulkoministeriön virkamiesten johdolla. Termin merkityksestä väännettiin kättä sosialistisen itänaapurin kanssa jatkuvasti.Nyt siis vakuutetaan länsinaapurin suuntaan yhteisymmärryksen nimiin. Päätökset ovat kansallisia, se ymmärretään. Tavoite on yhteinen, ja yhteistyö jatkossakin elintärkeää, kuten onkinNiinistö on parhaillaan Münchenin turvallisuuskonferenssissa ja matkustaa keskiviikkona Tukholmaan tapaamaan Ruotsin ja Norjan pääministereitä. Mukana ulkoministeri Pekka Haavisto (vihr) ja puolustusministeri Mikko Savola (kesk).Millaista pohjoismaista turvallisuuspolitiikan linnaketta kokouksessa mahdetaan miettiä, jos Nato-tiet erkaantuisivat joksikin aikaa?Eduskunnan ulkoasiainvaliokunta sai Nato-mietinnön valmiiksi perjantaina.Kun eduskunta hyväksyy 28. helmikuuta Nato-lain ja presidentti vahvistaa sen ja hyväksyy liittymisen, asia on Suomen osalta selvä.Lue lisää: Ulkoasiain­valiokunnalta yksimielinen Nato-mietintö – Tuomiojalta tyrmäys ”basaari­neuvotteluille”Takaraja on Vilnan Nato-huippukokous heinäkuussa. Jos Suomen ja Ruotsin Nato-jäsenyydet eivät ole siihen mennessä selvillä, kyseenalaiseksi joutuu koko sotilasliiton uskottavuus. Mitä tuollaisella liitolla tekee, ellei jäsenyysehdot täyttävistä ehdokkaistakaan päästä yksimielisyyteen?Nyt ollaan siis odotushuoneessa ja ovea vartioi kaksi Nato-portsaria, Erdogan ja Unkarin Viktor Orban. Ainakaan Suomessa kukaan tiedä, mitä Erdogan ajattelee. Joka niin väittää, pettää sekä itseään että muita.",1
118,"Paavo Väyrynen (kesk) puhuttaa taas, vaikka keskustan johdossa taatusti toivotaan, ettei Väyrysen ulkopoliittisia kirjoituksia noteerattaisi mitenkään – eikä missään.Tuoreimmassa blogissaan Väyrynen kirjoittaa, että Suomessa on vallalla voimakkaampi Ukrainan sotaan liittyvä propaganda kuin muissa perinteisissä länsimaissa.Väyrysestä näkemyksineen ja kirjoituksineen on tulossa keskustalle ja sen puheenjohtajalle Annika Saarikolle kiusallistakin kiusallisempi hahmo ensi huhtikuun eduskuntavaalien alla.Kun Natoon liittyvä Suomi panee Venäjän rajaa kiinni Eurooppaan turistiviisumilla yrittäviltä venäläisiltä ja Venäjällä on aloitettu osittainen liikekannallepano, Väyrynen kulkee omia teitään.Linja on täysin vastakkainen keskustan johdon kanssa. Vladimir Putin sanoo käyvänsä sotaa länttä vastaan, mutta siitä huolimatta Väyrynen sukii Venäjää ja Putinia myötäkarvaan.Väyrysen tuore blogi onkin herättänyt hämmennystä varsinkin sosiaalisessa mediassa, vaikkei se ole ensimmäinen laatuaan.Väyrynen kirjoitti siis perjantaina kirjoituksen suomalaisesta sotapropagandasta ja siitä, miten sitä on käytetty Suomen Nato-hakemuksen taustalla.– Osittain sotapropagandan voimakkuus selittyy sillä, että historiallisista syistä Suomen kansan keskuudessa on ollut vallalla pelkoa ja suoranaista vihaa Venäjää ja venäläisiä kohtaan. Siihen näköjään helposti vedotaan, Väyrynen kirjoittaa ja latelee käsityksiään sodan syistä, jonka juuret Väyrynen sijoittaa Yhdysvaltain valtapyrkimyksiin.”Suomalainen sotaretoriikka” kätkee Väyrysen mukaan alleen ennen muuta sen, että Ukrainan sota alkoi jo yli kahdeksan vuotta sitten.– Voimakas sotapropaganda selittyy osittain myös sillä, että Ukrainan sotaa on käytetty perusteena Suomen huonosti harkitulle päätökselle hakea jäsenyyttä sotilasliitto Natossa, Väyrynen lisää.Venäjän sotarikoksia ja siviilien tappamista Väyrynen ei pysähdy mietiskelemään.Keskustan johdolle, varsinkin puheenjohtaja Annika Saarikolle Väyrysen näkemykset, puheet ja kirjoitukset ovat enemmän kuin kiusallisia, sillä niitä käytetään keskustaa vastaan ja muistutellaan puolueen suomettumismaineesta.Varsinkin, jos kirjoitukset saavat julkisuutta.Keskustaan palannut Väyrynen on pyrkimässä takaisin eduskuntaan huhtikuun vaaleissa. Keskustan Peräpohjolan piiri pui ehdokkuutta marraskuussa.Läpihuutojuttu Väyrysen ehdokkuus ei ehkä ole, sillä vastustustakin on. Lue lisää: Pääkirjoitus: Paavo Väyrysen ehdokkuus eduskunta­vaaleissa olisi keskustalle kuoleman suudelmaMoni toivoi, että Väyrynen jäisi syrjään ja rauhoittuisi jo ikänsäkin myötä. Väyrynen on 76-vuotias, tosin kolme vuotta esimerkiksi Yhdysvaltain presidenttiä Joe Bideniä nuorempi.Kansanedustaja Mikko Kärnä (kesk) luopui ehdokkuudesta Lapin vaalipiiristä ja perusteli luopumistaan sillä, ettei voi olla samoilla listoilla Venäjä-myönteisen Väyrysen kanssa. Toisaalta Kärnän mahdollisuudet olisivat olleet muutenkin heikot.– En voi kuin ihmetellä, kuinka Kremlin propagandan äänitorvi voi istua puoluehallituksessamme? Kärnä twiittasi heinäkuussa.Lue lisää: Mikko Kärnä pitää lupauksensa ja jättää vaalit väliin: ”En kerää ääniä Venäjä-mielisten kanssa”Mutta Väyrysen suosiotakaan keskusta ei voi ohittaa. Kuntavaaleissa Väyrynen nousi Kemin valtuustoon kaupungin suurimmalla äänimäärällä (566).Väyrynen valittiin myös Lapin aluevaltuustoon.Mutta ennen muuta Väyrynen istuu nykyään myös keskustan kovimmassa päätöksentekoelimessä eli puoluehallituksessa.Ja mahdollisesti ensi huhtikuun jälkeen siis eduskuntaryhmässä.Keskustan vastustajat käyttävät Väyrystä taatusti hyväkseen. Esimerkiksi kokoomuksen eduskuntaryhmän viestintäasiantuntija Mikko Laakso irvaili, että ääni Väyryselle on ääni Putinille.Väyrystä leimataan siis kepun omaksi putinistiksi, vaikka hän yrittää panna näkemyksiään myös laajempiin kehyksiin.Entinen keskustan puheenjohtaja ja pitkäaikainen ulkoministeri Väyrynen palasi keskustan riveihin pitkän poliittisen kiertomatkansa jälkeen kunnolla marraskuussa 2020, kun hän nousi puolueen ruotsinkielisen piirin johtoon ja sai sitä kautta automaattisesti paikan keskustan puoluehallitukseen.Puoluehallituksessa Väyrynen on istunut sisäsiististi, mutta Venäjän hyökkäys Ukrainaan ja Suomen Nato-jäsenyys on nostanut niin sanotun ”vanhan Paavon” esiin.Keskustassa arvioidaan, että Väyrysen kanssa samassa kimpassa on myös keskustan entinen puoluesihteeri Jarmo Korhonen.Pelkällä olan kohautuksella Saarikkokaan ei voi enää Väyrysen mielipiteisiin suhtautua, sillä kuten sanottu:Äänessä on keskustan puoluehallituksen jäsen, aluevaltuutettu, kunnanvaltuutettu ja mahdollisesti tuleva kansanedustaja – Väyrysen ainutlaatuista poliittista historiaa unohtamatta.Väyrynen nousi puoluehallitukseen puheenjohtajaksi syyskuussa 2020 valitun Saarikon aikana.Saarikko pääsee nyt niiden Väyrysen jälkeisten keskustapuheenjohtajien kaartiin, joka joutuu voimattomana seuraamaan Väyrysen poliittisia ulostuloja – jotka tulevat nyt kaiken lisäksi keskustan ytimeen valitun miehen mandaatilta.Keskustan Väyrysen jälkeisistä puheenjohtajista vain kaksi on onnistunut näyttämään Väyryselle kaapin paikan, Esko Aho ja Juha Sipilä.Muilla on ollut vaikeampaa.Presidentinvaalitkin ovat tulossa.",1
119,"Moni elokuussa töihin palaava politiikan penkkiurheilija on saanut seurata kummallisimpia politiikan kesäkuukausia, mitä Suomen historiassa on nähty.Perussuomalaisia on pyöritelty rasismisyytösten kera tervassa ja höyhenissä. Täyttämättömien anteeksipyyntövaatimusten määrä on ollut lukematon.Eikä tilanne helpota. Se on varma asia.Lisäksi uusia paljastuksia tuntuu tulevan koko ajan.Petteri Orpon (kok) hallituksen ministereitä ei ole tosin syytetty yhdestäkään virheestä nykyhallituksen aikana, mikä johtuu yksinkertaisesti siitä, ettei hallitus tai sen ministerit ole saaneet ylipäätään yhtään esitystä aikaan kuoppaisella reilun kuukauden alkutaipaleellaan.Saakokaan?”Hallitus kaatuu sisältä, jos on kaatuakseen.Politiikan perussääntö on, että asiat ovat lopulta siten, miltä ne näyttävät.Tässä suhteessa Orpon hallitus ei ole ainakaan toistaiseksi toimintakykyinen.Lue lisää: Pääkirjoitus: Poliittiseen noidankehään ajautunut Petteri Orpo tarvitsee taikurin taitoja pitääkseen hallituksensa kasassa – pian koittaa väistämätön totuuden hetkiYhtä kaikki, hallituksen kaatuminen jo syyskuussa on täysin mahdollista; joidenkin mielestä jopa todennäköistä, joidenkin mielestä toivottavaa. Hallitus kaatuu sisältä, jos on kaatuakseen.Hallituksen on määrä antaa syysistuntokauden alussa eduskunnalle tiedonanto tasa-arvon, syrjimättömyyden ja yhdenvertaisuuden edistämisestä yhteiskunnassa.Sen päälle äänestetään hallituksen luottamuksesta.Mahdollisesti myös ministerien luottamuksesta syntyy äänestyksiä, ainakin valtiovarainministeri Riikka Purraa (ps) ja elinkeinoministeri Wille Rydmania (ps) tämä saattaa odottaa.Jos Purra saisi epäluottamuksen, sekin tietäisi hallituksen kaatumista. Toisen päähallituspuolueen puheenjohtajaa ei voi syrjäyttää ilman seurauksia.Riikka Purran epäluottamus tietäisi myös Petteri Orpon hallituksen kaatumista. Kuva: Roni Rekomaa / LehtikuvaPetteri Orpon hallituksen kohtalo on nyt häilyvän piskuisen Rkp:n varassa.Lue lisää: Rkp:n vara­puheen­johtaja Henrik Wickström: Tulevat viikot ratkaisevia hallituksen kannaltaRkp:n puheenjohtaja, opetusministeri Anna-Maja Henriksson on kuin harakka tervatulla katolla ja seuraa suu auki, miten oma puoluekin tuntuu hajoavan eri kuppikuntiin kansanedustaja Eva Biaudet’n johdolla.Rkp saattaa hyvinkin lähteä hallituksesta, ellei se pelkää jäävänsä jatkossakin ulos vallan kammareista.Hallituksen kohtalo on Rkp:n ja Anna-Maja Henrikssonin varassa Kuva: Eeva-Maria Brotherus / LehtikuvaMutta mitä siitä seuraa, jos hallitus hajoaa?Junttura. Umpikuja toisensa jälkeen.Kokoomuksessakin on niitä, jotka odottavat Sdp:n syyskuun puoluekokousta ja sitä, että Antti Lindtman ottaa puolueen johtoonsa Sanna Marinin jälkeen.Sitten voisi tehdä sinipunan.Se olisi kuitenkin tähtitieteellinen arvovaltatappio kokoomukselle ja Petteri Orpolle.Osa kokoomuksen sinipunasiivestä odottaa, että Antti Lindtman saa Sdp:n käsiinsä ja Sdp:n ja kokoomuksen hallitusyhteistyötä voidaan viritellä ilman Sanna Marinin painolastia. Kuva: Antti Hämäläinen / ISSdp syöttäisi kokoomukselle oman talousohjelmansa uusissa hallitusneuvotteluissa ja kokoomuksen julkisen talouden korjausohjelma nakattaisiin tunkiolle, kun Sdp ottaisi kuskin paikan.Orpo ei uutta tilannetta poliittisesti kestäisi. Kokoomus joutuisi etsimään uuden puheenjohtajan.Kokoomuksen ja Sdp:n hallitus tuntuu yhä yhtä mahdottomalta kuin vaalien jälkeen. Puolueiden talousohjelmia ei voi sovittaa yhteen ilman, että jompikumpi menettäisi kasvonsa.Orpolle olisi yksi helppo resepti: Rkp ulos – kepu sisään.Annika Saarikon johtama keskusta on kuitenkin vaalitappion jälkeen sellaisessa koomassa, ilmaisua käytetään keskustan sisällä, ettei siitä ole samaan hallitukseen perussuomalaisten kanssa, vaan puolue on toistaiseksi näyttäytynyt samanlaisena vasemmiston apupuolueena oppositiossa kuin Marinin hallituksessa.Annika Saarikon johtama keskusta voisi korvata Rkp:n hallituksessa, mutta puolue on vielä henkisesti kanveesissa rökälemäisen vaalitappion jälkeen. Kuva: Seppo Kärki / ISKeskusta vaihtaa puoluesihteeriä syyskuussa, mutta kepun kentällä on myös henkeä, ettei puolue pääsee uuteen asentoon, ellei puheenjohtajaa vaihdeta.Uudet vaalit? Moni haikailee jo ennenaikaisten vaalien perään, mutta ne ovat monen mutkan takana.Presidentti Sauli Niinistö voisi hajottaa eduskunnan pääministerin perustellusta aloitteesta eduskuntaryhmiä kuultuaan, mutta uudet vaalit olisi äärimmäinen ratkaisu puoli vuotta edellisten jälkeen.Vaaleja ei järjestetä sormia napsauttamalla. Sitä ennen neuvotellaan useammastakin hallituspohjasta monen eri puheenjohtajan vedolla, mutta eri näkymät johtavat umpikujaan.Lisäksi mikään ei viittaa, että vaalitulos muuttuisi suurestikaan.On täysin mahdollista, että vaaleissa perussuomalaiset ottaisi suurimman puolueen paikan, mutta tämän kesän jälkeen tuskin edes kokoomus lähtisi enää perussuomalaisten kanssa samaan hallitukseen, puhumattakaan persuvetoiseen.Vähemmistöhallitus saattaisi olla yksi vaihtoehto – ehkä Suomessakin kannattaisi sitäkin kokeilla.”Kremlin isäntää Vladimir Putinia sekava ja sekasortoiselta vaikuttava tilanne saattaa naurattaa, kun demokratioiden yhtenäisyyttä koetellaan. Hallitusohjelmasta ei kesän aikana ole juuri puhuttu.Rasismikeskustelu on haudannut alleen myös keskustelun Suomen julkisen talouden kestämättömästä tilanteesta, mikä tietenkin sopii edellisen hallituksen hallituspuolueille.Soten ja terveydenhuollon rahoitusongelmatkaan eivät ole karanneet mihinkään.Joka tapauksessa Suomen sekavan poliittinen elämä muistuttaa tällä hetkellä lähinnä sirkusta tai tivolia.Kuva: ANTTI AIMO-KOIVISTO / LehtikuvaKohta hallituskriisi sotkeutuu myös alkaviin presidentinvaalikampanjoihin.Sosiaalisen median – ja median – perusteella Suomi on jakautunut kahtia ja tunnelmat ovat kärjistyneet. Ilmapiiri tihkuu vihapuhetta. Jopa osa tutkijoista käy kuumina kuin hellakoukku, kun nykyinen hallituspohja ei kelpaa.Samaan aikaan Ruotsi ja Tanska ovat puolestaan liemessä Koraanien polttamisten takia.Yksi asia on varmaa.Kremlin isäntää Vladimir Putinia sekava ja sekasortoiselta vaikuttava tilanne saattaa naurattaa, kun demokratioiden yhtenäisyyttä koetellaan. Sekin kannattaa muistaa, että Moskova saattaa heittää omia syöttejään vastakkainasettelun lisäämiseksi. Syksyllä kannattaa olla tarkkana tässäkin suhteessa.",1
120,"Kuluneen viikon kehys- ja puoliväliriihessä kepulaiset tuntuivat heränneen kuin ikiturpeesta, että mihin olemmekaan päämme lyöneet, miten ihmeessä olemme löytäneet itsemme Suomen historian vihervasemmistolaisimmasta hallituksesta ever ja siunanneet harhautuneesti hymyillen kaikki sen päätökset.Sitten on ihmetelty, kun äänestäjät eivät ymmärrä ja kannatus laskee.Pahin pettymys on ollut hallituskumppani vihreät. Tässä yhteydessä Setä Arkadia ei malta olla viittaamatta hiukan mukaillen Uuteen Testamenttiin ja Paavalin Galatalaiskirjeeseen (6:7):– Älkää eksykö, Äänestäjä ei salli itseänsä pilkata; sillä mitä ihminen kylvää, sitä hän myös niittää.Sattumoisin ajatus on myös tri. Seppo Kääriäisen (kesk) väitöskirjan nimi.Kun Antti Rinne (sd) keväällä 2019 kutsui rökäletappion kärsineen keskustan hallitukseensa, kepun kellokkaat juoksivat Säätytalolle naama innon punassa: mustien autojen takapenkki kutsui, ja politrukkiarmeijalle oli tiedossa hyväpalkkaisia sisätöitä.Hallituskriisin uhatessa hallituksen avustaja-armeijalla on ollut kiire selvittää, miten karenssihakemus täytetään. Jos hallitus kaatuu, avustajille on luvassa puolen vuoden karenssipalkka.Innokkaimmat hallitukseen lähtijät syyttävät nyt hätäpäissään hallitusasemasta ex-puheenjohtajaa Juha Sipilää (kesk), joka hoiti hallitusneuvottelut.Moni on ihmetellyt myös hallituksen utopistisia työllisyyspuheita. Rinteen hallitusneuvotteluissa keksittiin sanahirviö ”päätösperäinen työpaikka”, ja Sanna Marinin (sd) hallituksessa ajatusta on jalostettu. Työllisyys­huutokaupassa Marin nokitti esittämällä jopa sataatuhatta päätösperäistä työllistä vuoteen 2030 mennessä.Kas kun ei kahtasataatuhatta tai puolta miljoonaa!Ongelmana on tosin valtiovarainministeriön excel-taulukko, jonka mukaan todellisia työpaikkoja näyttäisi syntyvän korkeintaan murto-osia. Mutta kuka käskee uskoa valtiovarainministeriötä, jos STM:stä tulee mukavampia ennusteita?Työllisyystavoitteiden osalta hallitukselle ja Marinille löytyy esimerkki klassikkokirjallisuudesta. Kenties sieltä oppi on noukittukin: kyseessä on Nikolai Gogolin romaani Kuolleet sielut (1842).Siinä päähenkilö Tshitshikov ostaa maanomistajilta ”kuolleita sieluja” eli kuolleita maaorjia, joita ei ole vielä poistettu henkikirjoitusluettelosta.Tshitshikovin oli määrä nousta melkoiseksi maatilalliseksi olemattomien maaorjien määrän perusteella, mutta loppu meni tunnetusti mönkään ja Tshitshikovia kohtasi häväistys. Ehkä suomalaiseen työllisyyshistoriaan voisi nousta vastaavalla metodilla?Yksi viikon ikävistä tapahtumista on valtionyhtiö Stora Enson Veitsiluodon-tehtaan lopettamispäätös. Tällä kertaa pääministeri Marin ei ole puhunut tehtaan kannattavuudesta toisin kuin viime syksynä, jolloin hän haukkui yksityisen UPM:n toimitusjohtajan Jussi Pesosen vastuuttomuudesta ja kertoi, että UPM:n Kaipolan lakkautettava tehdas on kannattava.Stora Enson suuromistaja on valtion omistusyhtiö Solidium. Solidiumin toimitusjohtaja Antti Mäkinen on kaiken kukkuraksi myös Stora Enson hallituksen puheenjohtaja. Kuin huutomerkiksi Stora Enso kertoi perjantaina parantaneensa tulostaan roimasti. Liiketulos nousi tammi–maaliskuussa vuoden takaisesta 180 miljoonasta 328 miljoonaan.Setä muistaa vielä keväältä 2008 Stora Enson Kemijärven-tehtaan lakkauttamisesta alkaneen huudon, kun vasemmisto-oppositio kävi hallituksen ja omistajaohjausministeri Jyri Häkämiehen (kok) kimppuun. Vasemmistoliitto teki välikysymyksenkin, johon Sdp yhtyi.– Hallitus on katsonut sivusta, kun yritys on laittanut pörssikurssit ihmisten edelle. Vasemmistoliitto ei hyväksy tällaista yhtiövaltaa. Me vaadimme kansanvaltaa, sanoi tuolloin Paavo Arhinmäki (vas).– Pelkkä talous määrittää lyhytnäköisen voitontavoittelun nimissä sen, että perheenäidit ja perheenisät saneerataan pihalle, sanoi Pia Viitanen (sd).– Ei ole hyväksyttävää, että hallitus ei näytä esimerkkiä muille pörssiyhtiöille ja huolehdi omistamiensa yritysten yhteiskuntavastuusta, alueellisesta kehityksestä ja alueiden työllisyydestä, sanoi Krista Kiuru (sd).Kyllä tuo kapitalismi on sitten kamalaa!Nikolai Gogol.",1
121,"Kyse on työntekijän työttömyys­vakuutus­maksun puolittamisesta hyvän työllisyys­tilanteen ansiosta.Kyse on veroluonteisesta maksusta, mutta palkansaajan kannalta vero se on yhtä kaikki. ”Hyvä työllisyystilanne vaikean julkisen talouden tilanteen hetkellä aiheuttaa kuitenkin yllättäviä seurauksia, myös poliittisia.Kuvio luo mielenkiintoisen poliittisen pelitilanteen, jossa oppositio­puolue Sdp:n ja Sdp-vetoisen ay-liikkeen (SAK ja STTK) linjaukset ja vaatimukset eivät tue toisiaan.Antti Lindtmanin johtama Sdp on jo kauhistellut, miten Petteri Orpon (kok) oikeistohallitus keventää hyvätuloisten verotusta samaan aikaan, kun valtiovarain­ministeriö valmistelee 10,1 miljardin verran alijäämäistä velkabudjettia valtiovarain­ministeri Riikka Purran (ps) johdolla.Hyvä työllisyystilanne vaikean julkisen talouden tilanteen hetkellä aiheuttaa kuitenkin yllättäviä seurauksia, myös poliittisia.Palkansaajajärjestöt vaativat siis miljardiluokan vero­kevennyksiä työttömyys­vakuutuksen puolittamisen kautta. Ne viestivät asiasta eilen maan hallitukselle. Allekirjoittajina myös SAK:n Jarkko Eloranta (sd) ja STTK:n Antti Palola (sd).Lue lisää: Työmarkkina­järjestöiltä vaatimus hallitukselle: ”Ei ole tarkoitettu paikkaamaan muuta julkista taloutta”Työllisyysrahasto esittää työttömyys­vakuutus­maksun historiallisen suurta alentamista 1,43 prosentti­yksiköllä, yhteensä kyseessä on noin 1,4 miljardin potti. Tämä siksi, että puskurirahaston katto kolisee.Alennuksen mittaluokka on poikkeuksellisen suuri, historiallisesti jopa suurin.Mikäli summa menee veroalennuksiin, sekä palkansaajien että työnantajien verotus laskee noin 700 miljoonalla eurolla. Se tulisi valmistellun puolen miljardin veroalen päälle.Eilen kaikki palkansaajajärjestöt eli EK, KT, SAK, Akava ja STTK vaativat hallitukselta, että työttömyys­vakuutuksen alennuksesta syntyviä säästöjä ei saa käyttää julkisen talouden paikkaamiseen.”Keskituloinen 3 625 euroa kuukaudessa ansaitseva palkansaaja maksaisi alennuksen jälkeen työttömyys­vakuutus­maksuja reilut 300 euroa vähemmän vuodessa kuin nyt.Käytännössä tämä tarkoittaa kohtuullisen muhkeaa vero­kevennystä, myös suuri­tuloisille – näinä nipistämisen aikoina. Itse asiassa prosentti­pohjainen alennus suosii suurituloisia.Lisäksi se tulisi hallituksen aikaisempien veropäätösten päälle.Keskituloinen 3 625 euroa kuukaudessa ansaitseva palkansaaja maksaisi alennuksen jälkeen työttömyys­vakuutus­maksuja reilut 300 euroa vähemmän vuodessa kuin nyt.Hallitus käsittelee asiaa ensi viikolla budjettiriihessään, mutta jos tai kun palkan­saaja­järjestöjen viesti otetaan tosissaan, rahalla ei paikata budjetin muita menoja eikä hillitä velkaantumista.Purran perussuomalaiset tosin saattaa panna mutkia suunnitelmiin.Lue lisää: Työttömyys­turvan leikkaus ei suoraan vahvista julkista taloutta – näin kuvio meneeSamaan aikaan ay-liike valmistelee hallituksen vastaisia toimiaan. Epäilemättä mielenosoituksilla on myös oppositiossa olevien vasemmisto­puolueiden tuki.– Onhan tämä vasemmistolle kieltämättä hiukan kiusallinen asetelma, kun toisaalla piikitellään verokevennyksistä, mutta toisaalla vasemmistossa niitä käytännössä vaaditaan, ay-piireistä myönnetään.Työttömyysvakuusmaksuilla kerätyt varat onkin tarkoitettu etuuksien, kuten ansiosidonnaisen työttömyysturvan, rahoittamiseen, eikä hallituksen budjettien täytteeksi ja pilkkeeksi. Hallituksen omat leikkaukset vähentävät Työllisyysrahaston menoja ensi vuonna arvioilta vain noin 200 miljoonalla eurolla.",1
122,"Italia ja Espanja voivat huokaista helpotuksesta, sillä pieni mutta sisukas Suomi pelasti Euroopan talouden tiistaina äänin 134–57. EU:n elpymispaketin alla käytävä peli oli kovaa, mutta kovaa on myös jälkipeli.Varsinkin kepussa – ja varsinkin Etelä-Pohjanmaalla.Siitä seuraavassa sotajutussa, jonka voisi julkaista myös Kansa Taisteli -lehdessä, jos se ilmestyisi.Setä Arkadian on pakko ottaa hattu pois päästä kepun kauhavalaisen ryhmäjohtajan Antti Kurvisen edessä, sillä hän on aloittanut taistelun, jonka rinnalla jopa eteläpohjalaisten sotajumalan, toisen kauhavalaisen, jääkärieversti Matti Laurilan sotasaavutukset kalpenevat.Laurila oli itsenäisyysmiehiä, kuten isänsäkin, vanhempi Matti Laurila, joka johti myös Lapuan suojeluskuntaa.Nuorempi Laurila johti joukkojaan rykmentinkomentajana talvi- ja jatkosodassa Neuvostoliittoa vastaan ja toteutti monia uhkarohkeita hyökkäyksiä.Mutta voiko edes Laurilan saavutuksia verrata rohkeuteen ja päättäväisyyteen, jolla Kurvinen on kääntänyt ryhmäänsä, Kauhavaa ja kokonaista Etelä-Pohjanmaata toisen unionin eli EU:n elpymispaketin taakse?Kurvinen johti viikolla määrätietoisesti joukkojaan, kuten Laurila taannoin. Keskustaryhmän taisteluhenki elpymispakettihyökkäyksessä oli loistava. Kaatuneita ei tullut, mutta taistelussa kaksi edustajaa loikkasi vastapuolen leiriin, kun ilomantsilainen Hannu Hoskonen ja kuhmolainen Tuomas Kettunen äänestivät hallituksen esitystä vastaan.Ryhmäjohtaja Kurvinen toteutti määrätietoiset rankaisutoimet välittömästi seuraavana aamuna. Keskustan eduskuntaryhmän edessä kansanedustajia Hoskonen ja Kettunen rangaistiin varoituksella. Lisäksi Hoskonen tuomittiin erotettavaksi eduskunnan ympäristövaliokunnan puheenjohtajan paikalta.Taistelun Kurvinen on siis voittanut, mutta sota jatkuu ainakin seuraaviin eduskuntavaaleihin saakka.Kaiken lisäksi vihollinen on aktivoitunut Kurvisen oman sotilaspiirin eli Seinäjoen alueella, kun kepun edellisen hallitustoverin, euromyönteisen kokoomuksen eteläpohjaisedustajat Paula Risikko (Seinäjoki) ja Janne Sankelo (Kauhava!) äänestivät katalasti pakettia vastaan.Kurvisen kannalta tilanne on ongelmallinen seuraavia vaaleja ajatellen.Eduskunnan kanttiinissa ryhmätoverit taputtavat Kurvista selkään, mutta vaalien alla euro-Kurvinen saattaa olla Etelä-Pohjanmaalla yksinäinen taistelija, varsinkin kun vaalitappio uhkaa kepua yleisesti – ja vielä muuan alavutelainen Ilkka Tiainen (kesk) Kurvista erityisesti.Kuka Tiainen?Kyseessä on sama Tiainen, mediavaikuttaja, joka pyrki keskustan puheenjohtajaksi viime syksynä ja sai positiivista ylistystä. Saksaa toisena äidinkielenään puhuva Tiainen on kiertänyt kuin matkasaarnaaja vastustaessaan Kurvisen ajamaa elpymispakettia ja pyrkii Kurvisen paikalle eduskuntaan.Mutta palkintokin on tulossa.Keskustan päämajasta kantautuneiden tietojen mukaan Kurvinen ylennetään ministeriksi ensi tilassa, ennen juhannusta, jahka valtiovarainministeri Matti Vanhasen vetäytymisen jälkeen paikkoja avautuu. Lisäksi keskustan likaisten temppujen osasto etsii jo Paula Risikosta raskauttavia EU-myönteisiä todisteita.Politiikassa ja sodassa peli onkin likaista. Kerrottakoon tarina, johon (jälleen kauhavalainen!) kirjailija Antti Tuuri palaa kohtapuoliin ilmestyvässä kirjassaan jalkaväenkenraali Paavo Talvelasta (1897–1973).Talvela oli kokoomuksen ehdokkaana vuoden 1956 kuntavaaleissa Helsingissä. Talvelan tukiryhmä mainosti kenraalia sotilaana ja talousmiehenä, Tolvajärven voittajana, Taipaleen puolustajana, jatkosodan Syvärin saavuttajana, ansiokkaana soturihahmona.Kaikkia mainos ei miellyttänyt, vaan joku lähetti sen paluupostissa takaisin Talvelalle saatesanoin:”Ei kannata kehua tämän herran ansioita, parempi muistella montako viatonta kansalaista hän on murhauttanut sodissa yms. Näin rauhan ajan merkeissä pyllistämme sotaherroille pyllyä...”Koska lähettäjä ei ollut maksanut edes täyttä postimaksua, Talvela joutui lunastamaan kirjeen postista.Helppoa on nykypoliitikoilla, jotka saavat likasankopalautetta sentään somesta ilmaiseksi!",1
123,"Jyrki Kataisen (kok) vetämät hallitusneuvottelut keväältä 2011 ovat piirtyneet tulevan pääministerin Petteri Orpon (kok) verkkokalvoille painajaismaisena kokemuksena, jota hän ei suin surminkaan halua toistaa.Kuuden puolueen pitkittyneet ja väliin katkenneetkin neuvottelut ovat paha muisto monelle muullekin.Säätytalolla lobbarit pyörivät jaloissa ja hallitusneuvottelut toivat välillä enemmän mieleen hallituksen kaatumisen kuin sen pystyttämisen.Kuuden puolueen ideologisesti kuin kolarin jälkeen syntyneestä sekasikiöhallituksesta ei jälkipolville jäänyt paljon kerrottavaa. Tosin sekä Katainen että nyt myös tuolloinen valtiovarainministeri Jutta Urpilainen (sd) saivat hallituksesta nostetta komissaaripaikoilleen.”Nyt Orpon optimismia ja innokkuutta sekä hallituskumppanin valintaa seuratessa tulee mieleen vanha suomalainen kansanviisaus: –  Kun juokset sutta karkuun, tulee karhu vastaan.Orpo osallistui Kataisen hallitusneuvotteluihin Turun poliittisena suurlupauksensa, toisen kauden kansanedustajana.Nyt Orpon optimismia ja innokkuutta sekä hallituskumppanin valintaa seuratessa tulee mieleen vanha suomalainen kansanviisaus:–  Kun juokset sutta karkuun, tulee karhu vastaan.Kyse on Orpon hallituskumppanista, perussuomalaisista ja heidän tulevasta ministerilistastaan.Eikä heistäkään kaikista, mutta osasta, joistakin, tulee taatusti tulevan pääministerin riesa. Se on vaalituloksen hinta, jonka Orpo joutuu lunastamaan.Jonkinlaista esimakua saa, kun tutkii hallitusneuvotteluiden reformiryhmien ja varsinkin niiden jaostojen miehitystä.Orpo on kertonut haluavansa pitää tilanteen hallinnassa, ja siksi reformiryhmiä johtavat kokoomuslaiset.Jaostojen suhteen tilanne on toisin.Yhden sortin ennakkovaroituksen antoi perussuomalaisten Sebastian Tynkkynen, joka johtaa Sanni Grahn-Laasosen (kok) vetämää Kasvun kaava -reformiryhmän viestinnän ja digitalisaation alajaostoa.Twitterissä Tynkkynen jo rehvasteli, että siihen kuuluu myös Yle.–  Oikein mieluinen tehtävä, Tynkkynen kirjoitti.Onko tämä viesti siitä, että Tynkkynen on seuraavan hallituksen viestintäministeri? Kannattaa muistaa, että Tynkkynen oli Oulun vaalipiirin äänikuningas 17 381 äänellä.Ylen toimitusjohtaja Merja Ylä-Anttila saa olla varpaillaan, sillä perussuomalaiset vaati varjobudjeteissaan syksyllä Ylelle reilun 144 miljoona leikkauksia, toisaalta myös kokoomuksen Yle-leikkausinto oli syksyllä yli 120 miljoonan tasolla.Mitäpä muuta?Kansanedustaja Ritva ”Kike” Elomaa (ps) johtaa kulttuurin, liikunnan ja nuorison alajaostoa. Tuleva kulttuuri- ja urheiluministeri, varsinkin jos Laura Huhtasaarelle (ps) kaavaillaan kovempaa salkkua?Puheillaan ja sosiaalisen median esiintymisillään huomiota herättänyt kansanedustaja Jani Mäkelä (ps) johtaa kestävään julkisen talouden reformipöytään kuuluvaa verotuksen alajaostoa. Tässä lienee huokauksen paikka, sillä valtiovarainministeriksi Mäkelä tuskin nousee, sillä paikan ottaa puheenjohtaja Riikka Purra (ps), eikä hänen kykyjään tehtävään ole syytä epäillä.Jorma Piisinen alias Remontti Reiska tuntuu olevan myös kovassa nosteessa. Ensimmäisen kauden kansanedustaja istuu peräti kolmessa työvoimapolitiikkaan liittyvässä alajaostossa, joista yksi on kansainvälinen rekrytointi.Perussuomalaisten entinen puheenjohtaja ja perustaja Timo Soini vieraili viime viikolla HAAPALA-TV:ssä ja tiesi ärsyttävänsä nykypersuja luettelemalla, keitä kaikkia Purran pitäisi ministereiksi nostaa.Lue lisää: Timo Soinin karu ennustus: Perussuomalaisten hallituskantti mitataan, kun SAK ajaa soppatykit valtiovarainministeri Riikka Purran ikkunan alleListalla olivat kaikki puolueen varapuheenjohtajat: Leena Meri, Mauri Peltokangas ja Sebastian Tynkkynen.Ministeripaikkaa Soini toivoi myös Laura Huhtasaarelle, hän on sentään puolueen entinen presidenttiehdokas ja äänimagneetti.”Väistämättä Orpo joutuu selittelemään myös hallituksensa persuministerien edesottamuksia.Pääministeri, siis Petteri Orpo vastaa hallituksen toimintakunnosta ja -kyvystä. Siksi perussuomalaisten ministerinimillä on väliä Orpollekin, kuten taatusti Riikka Purralle.Väistämättä Orpo joutuu selittelemään myös hallituksensa persuministerien edesottamuksia. Jos arvata saa, otsikoita myös syntyy – selitettäväksi asti.Todennäköisesti perussuomalaisetkin saa Purran johdolla toimivan ministeriketjun, mutta perussuomalaiset eivät olisi perussuomalaisia, ellei joukkoon mahdu joku arvaamaton ”persuyllättäjä”, jonka irtiottoja pääministerikin saa kommentoida pitkin hallituskautta.Purran ministeriketjuun on väläytelty Purran ohella muun muassa Leena Merta, Ville Taviota, Sakari Puistoa, Mari Rantasta ja Ville Vähämäkeä.Lue lisää: Ovatko tässä tulevan oikeisto­hallituksen ministerit? IS listasi ministeri­pörssin kuumimmat nimet”Mestari” Jussi Halla-aho (ps) puntaroi eduskunnan puhemiehen tai sisäministerin paikan välillä. Mainittu Timo Soini velvoitti hänet jälkimmäiseen.Ministerinimet ja -salkut selviävät vasta hallitusneuvotteluiden lopussa. Ministeriöitä ei vielä jaeta, etteivät tulevat ministerit ala hallitusneuvotteluissa puolustella tulevaa hallinnonalaansa mahdollisilta leikkauksilta – tai siis ”sopeutuksilta”, kuten nykytermi kuuluu.Orpon mukaan työryhmien ja niiden alajaostojen nimilistat eivät ennakoi ministerijakoja. Yleensä niistä on kyllä johtopäätöksiä vedetty.Toisaalta kannattaa muistaa, ettei perussuomalaiset ole ensimmäinen puolue, joka taluttaa hallitukseen täydellisiä untuvikkoja.Moni hieraisi silmiään, kun Paavo Lipposen (sd) ykköshallituksen neuvotteluihin 1995 marssi tuulipuku päällä suomussalmelainen ensimmäisen kauden vasemmistoliiton kansanedustaja Terttu Huttu-Juntunen. Hänestä tuli toinen sosiaali- ja terveysministeri.Lopulta hän hoiti ministeritehtävänsä hyvin, paremmin kuin moni muu.",1
124,"Keskiviikkona nähtiin reipas välikysymyskeskustelu hallituksen työllisyys- ja talouspolitiikasta, jonka takana oli koko eduskunnan oppositio. Syyte oli se, että hallitus on unohtanut budjettiriihessään hallitusohjelman mukaiset tavoitteensa.Siihen vastasi valtiovarainministeri Matti Vanhanen (kesk).Kokoomuksen puheenjohtaja Petteri Orpo toivoi, että välikysymykseen olisi vastannut pääministeri Sanna Marin (sd).Saahan sitä toivoa.Pääministeri Marin käytti kuitenkin ryhmäpuheiden jälkeen kahden minuutin puheenvuoron.Siinä ei käsitelty hallituksen työllisyys- ja talouspolitiikkaa, mitä on sivumennen ihmetelty pitkin vuotta ja erityisesti budjettiriihen jälkeen laajemminkin kuin opposition välikysymyksessä.Ei. Välikysymyksen teema unohtui.Sen sijaan pääministeri aloitti lähinnä kokoomukseen kohdistuvan itsetilityksen. Hän palasi menneeseen tapaamiseensa tai niiden puuttumiseen Orpon kanssa ja siihen, miten Orpo oli julkisuudessa valitellut, ettei pääministerin kanssa löydy tapaamisaikoja. Jne.Syntyi vaikutelma, että pääministeri polkee jalkaa ministeriaitiossa ja että Marin ottaa hallitukselle esitetyn epäluottamuksen itseensä kohdistuvana henkilökohtaisena loukkauksena.Hallitukseen kohdistunut kritiikki näytti menevän ihon alle ja muuttui henkilökohtaiseksi almanakkatilitykseksi.Seuraavassa puheenvuorossaan Marin palasi välikysymyksen varsinaiseen aiheeseen.Mutta monelle palautui mieleen jo viime joulukuu, kun pääministeri Marin kehotti parin viikon pääministerikokemuksella tuolloisessa eduskunnan välikysymyskeskustelussa oppositiota häpeämään tekoaan.Välikysymys on joka tapauksessa opposition ase tai mahdollisuus, jonka käyttämiseen sillä ei ole pelkästään oikeutta, vaan myös velvollisuus. Kyseessä ei tällä kertaa ollut sitä paitsi kokoomuksen välikysymys, vaan sen takana oli siis koko oppositio.Julkisuuteen tihkuu tietoja, että valtioneuvoston pääministerikulisseissa tai Sdp:n sisällä Marin ei kestä kritiikkiä. Nyt se näkyi koko kansan edessä eduskunnan suuressa salissa. Suomeksi sanottuna Marin provosoitui, mutta menetti samalla suojauksensa.Erään demarivaikuttajan mukaan Marin opettelee vielä pääministerin tehtäviä, ja osaa julkisuudessa yleensä rajata aihealueet, joihin hän osallistuu. Eduskunnan ministeriaitiossa se on vaikeampaa.Kaksinkertainen ex-pääministeri Matti Vanhanen tajusi kokonaisuuden paremmin. Hän heitti virallisen puheensa jälkeen paperit nurkkaan, ja irvisteli oppositiolle, että onko välikysymys pohja seuraavalle hallitukselle, jossa olisi koko nykyinen oppositio…Sellainen peli eduskunnassa kyllä tajutaan, se on politiikkaa.Marin ja koko hallitus sai viime keväästä syksyyn asti kestäneen koronasuojauksen, jonka aikana hallitukselle on annettu työrauha. Erityisesti Marin on saanut kiitosta täsmällisesti vedetyistä tiedotustilaisuuksista.Vaikka korona jatkuu ja pahenee, politiikka on palautumassa tai jo palautunut normaaliaikoihin.Siihen kuuluu myös vallanpitäjien kritiikki välikysymyksineen. Sitä joutuu pääministerikin sietämään.",1
125,"Politiikan syksyn tärkein tapahtuma eli budjettiriihi on takana. Hallitus ei kaatunut, kun valtiovarainministeri Matti Vanhanen (kesk), tuo antelias kapellimestari, taikoi hatustaan niin paljon velkarahaa, että sillä mennään ainakin vuosi eteenpäin koronasta huolimatta että heilahtaa.Kaikki saivat jotakin: keskusta sai runnottua työsuhdepolkupyörille armollisen verovapauden ja vihreät palautti yöjunavuoron Kainuuseen. Vai miten päin se menikään?Joka tapauksessa hyvään suuntaan poljetaan polkupyörärintamalla. Juha Sipilän (kesk) hallituksen liikenneministeri Anne Berner (kesk) yritti junailla sähköpolkupyörien ostajille valtionapua. Esimerkiksi joku satunnainen kirmalainen maalaismies, kuten esimerkiksi valtiotieteiden tohtori, ministeri Seppo Kääriäinen, olisi voinut Bernerin (lausutaan Perneri) elektronisella munamankelilla hakea nisujauhoja Iisalmen Osuuskaupasta, mutta valitettavasti hanke meni myttyyn.Mutta nyt tulee verovapaus työsuhdepolkupyörille. On sekin jotain, kun hallituksen varsinaiset työllisyystavoitteet venytettiin vuosikymmenen, ei sentään vuosisadan, loppuun ja ay-ylähuoneen lordien siunattavaksi. Keskustan kenttäväkeä, joka pitää oma ministerijoukkoa hiukan viher­vasemmiston apupuolueena, sentään lohdutettiin lämmitysöljyn hinnan nostolla ja turveveron kaksinkertaistamisella. Investointeja odottava teollisuusväki ja yrittäjät kuuntelivat yt-ilmoitusten lomassa papukaijamaista säkätystä jo moneen kertaan kerrotusta sähköveron tiputtamisesta EU:n minimitasolle.Matti Vanhasesta piti pari sanaa todeta. Ei ihme, että Sanna Marinin (sd) hallituksen naisministerit katsoivat Säätytalon on portailla anteliasta alijäämä-Mattia kuin Mars-jumalaa, kun tämä kehua retosteli tv-uutisille, että sai alijäämää vielä muutamassa viikossa nelisen miljardia lisää ja koko velkapotin 10,8 miljardiin. Olletikin, kun pohjilla on vielä tämän vuoden vajaan parikymmenen miljardin velkaläjä. Mutta kukapa mies ei heltyisi viiden naispuheenjohtajan lämpimässä ristitulessa?Kun Vanhanen nousi kesällä Katri Kulmunin (kesk) jälkeen valtiovarainministeriksi, kepulaiset tekivät hänestä jonkin sortin politiikan ihmemies MacGyverin, joka voi purukumipakkauksen tinapaperilla panna valtiontalouden ja kuntoon. Sana ”valtiomies” mainittiin. Myös Sdp oli tyytyväinen Vanhasen valintaan, mitä ei sovi ihmetellä. Syntyi käsitys, että Matti ottaa ohjakset käsiinsä, tiukasti.Mutta katsotaanpa. Vanhanen on kyllä kaksinkertainen pääministeri, kun hän pääsi sattumalta Anneli Jäätteenmäen (kesk) eron myötä 2003 ykköspaikalle ja harvinaisesti venyi pitämään kepun pääministeripuolueena vielä 2007 vaalien jälkeen.Mutta siitä alkoi keskustan alamäki vaalirahakohuineen jne. Joulun alla 2009 Vanhanen ilmoitti jättävänsä jalkakipuihin vedoten hommat muille, ja Mari Kiviniemi (kesk) veti Vanhaselta perimänsä keskustan konkurssipesän puheenjohtaja-pääministerinä rökälemäiseen 16 paikan tappioon ja 15,8 prosentin kannatukseen, mistä kepun alamäen katsotaan alkaneen. Juha Sipilä (kesk) teki hetkellisen poikkeaman, minkä jälkeen luisu on jatkunut. Presidentinvaaleissa Vanhanen otti pataan 2006, ja viimeksi hän hävisi jopa Paavo Väyryselle. Viime eduskuntavaaleissa Vanhasen äänimäärä tippui edellisvaalien 11 304:stä 5 265:een.Mitä velkaan tulee, Vanhanen ei ole ensimmäistä kertaa pappia kyydissä. Finanssikriisin jälkeen vuodelle 2010 Vanhasen hallitus otti valtiovarainministeri Jyrki Kataisen (kok) budjetissa peräti 13 miljardia lainaa. Katainen ja Vanhanen taitavatkin olla valtiontalouden kallein parivaljakko.Mutta kun Matti on tehtävänsä tehnyt, Matti saa mennä? Vanhanen ei ole ehdolla seuraavissa vaaleissa. Kepulta olisi hasardipeliä antaa Vanhasen heilua puolueen tärkeimmällä ministeripaikalla, ellei tarkoitus ole sysätä hänelle läpinäkyvästi kaikki vastuu nykymenosta. Kepussa kuiskitaan, että uusi puheenjohtaja Annika Saarikko ottaakin Vanhasen paikan vuodenvaihteessa. Siihen liittyvästä ministerikierrätyksestä saadaan sitten yksi uusi sotku äimisteltäväksi.",1
126,"Ulkopoliittisen instituutin johtaja Mika Aaltola vahvisti torstaina presidenttiehdokkuutensa – valitsijayhdistyksen ehdokkaana, kuinkas muutenkaan. Aaltola on sitoutumaton, mutta valitsijayhdistyksistä on tulossa muutenkin vuoden 2024 presidentinvaalien ilmiö, kun ehdokkaat yrittävät luoda savuverhoa omaan taustapuolueeseensa.Hajurakoa puolueeseensa ”kansanliikkeiden” kautta yrittää gallupeiden kaksi päätähteä, vihreiden Pekka Haavisto ja keskustan Olli Rehn.Viime vaalien kakkonen Haavisto on vihreiden kaksinkertainen puheenjohtaja, kansanedustaja ja ministeri. Olli Rehn on keskustan entinen varapuheenjohtaja, kansanedustaja, ministeri ja europarlamentaarikko. Jäsenkirjamiehiä.”Ilman omaa puoluetta kummallakin taitaisivat vaadittavat kortit jäädä keräämättä.Savuverho ei toimi kummallakaan, sillä 20 000 kannattajakortin keräämisestä vastaa lähinnä oma taustapuolue, Haavistolla vihreät, Rehnillä keskusta. Ilman omaa puoluetta kummallakin taitaisivat vaadittavat kortit jäädä keräämättä. Puolue voi asettaa ehdokkaan suoraan.Nyt kannatuskortteja keräävät lähinnä töihin komennetut puolueaktiivit eri kesätapahtumissa puolueiden teltoilla. Kortteja ole täytetty sillä innolla kuin odotettiin. Kansanliikehurmos on toistaiseksi kaukana.Olli Rehnin kansaliikkeen korttien keräys on saanut jopa koomisia piirteitä.Keskustan puoluehallituksen jäsen, itsekin kannatuskortteja oman valitsijayhdistyksen nimissä keräävä Paavo Väyrynen ihmetteli heinäkuun lopulla, miten keskusta vaati häntäkin puolueaktiiveille osoitetuilla paimenkirjeellä keräämään kortteja Rehnin ehdokkuuden taakse.Lue lisää: Paavo Väyrynen kertoo oudosta viestistä: ”Minuakin käskytettiin keräämään kortteja”Kaiken lisäksi keskusta muutti keväällä sääntöjään presidenttiehdokkaan asettamisesta. Muutos räätälöitiin Rehnille, ja torstaina puoluesihteeri Riikka Pirkkalainen varmistikin, että keskusta ajaa vain Rehnin ehdokkuutta.Valitsijayhdistysten perustamiseen innosti presidentti Sauli Niinistön esimerkki edellisvaaleissa. Vaikka Niinistökin on kokoomuksen entinen puheenjohtaja, vuoden 2018 vaaleissa hän oli kansaliikkeen ehdokas, jonka ehdokkuuden taakse kerättiin huikea 156 000 nimen lista.Niinistön toiminnan ymmärtää, sillä 2018  hän oli jo istuva presidentti ja luopunut kokoomuksen jäsenkirjasta.Nyt seurataan, mitä kokoomuksessa tapahtuu.Kokoomus ei ole päättänyt edes puoluekokouksen ajankohtaa tai paikkaa, jossa ehdokas nimetään. Nähdäänkö vielä porvarillinen kansanliike?Ex-pääministeri Alexander Stubbia on pidetty kokoomuksen todennäköisenä ehdokkaana. Hän on kuitenkin antanut ymmärtää, että puolueen esivaaliin tai äänestykseen hän ei alennu.Mitä Stubb sanoo, kun puolustusministeri Antti Häkkänenkin (kok) ilmoitti harkitsevansa ehdokkuutta? Myös ulkoministeri Elina Valtonen (kok) saattaa hypätä mukaan – ainakin piilotukea on tarvittaessa korkealtakin.Eduskunnan puhemies Jussi Halla-aho ei keräile kannatuskortteja, vaan hänet kruunataan ensi viikonvaihteessa perussuomalaisten puoluekokouksessa puolueen ehdokkaaksi. Myös Harry Harkimo on puolueensa Liike Nytin ehdokas.Mitä Sdp ja todennäköinen ehdokas, EU-komissaari Jutta Urpilainen tekee? Urpilaisenkin ympärille olisi koomista rakentaa kansanliike – hän on sentään Sdp:n ex-puheenjohtaja.Mika Aaltola on puolestaan oma lukunsa – ja hänen esiintymisensä myös.Aaltola ilmoitti itsensä puoluepolitiikan ulkopuoliseksi valitsijayhdistyksen ehdokkaaksi tavalla, joka on herättänyt ihmetystä. Tiedotustilaisuudessaan Aaltola kertoi ajavansa ”Suomen asiaa”, mikä erottaa hänet muista ehdokkaista.–  Jos on tietoa ja taitoa ja on rohkeutta, ja sitä ei muilla tunnu olevan sitä näkemystä, niin sitten on vähän niin kuin velvollisuus lähteä, Aaltola jatkoi vielä Ylen haastattelussa.Kukin tyylillään. Voi olla, että itse itsensä muiden yläpuolelle nostaminen ei Suomessa lopulta pitkälle kanna.",1
127,"Hyvää Wappua kaikille kansoille, tovereille, työläisille, ylioppilaille ja perunansiemenen nostajille!Näin aloittaa Setä Arkadia palstansa, mutta siirtyy vappunaamarinsa takaa nopeasti kirjoittamaan tasavallan presidentin ja hallituksen välisestä erikummallisesta suhteesta.Presidentti Sauli Niinistö tuli puolivahingossa pelastaneeksi hallituksen viime keskiviikon ja torstaina välisenä yönä, kun Sedälle kerrotun mukaan hän oli vakuuttanut kepun puheenjohtajalle, tiede- ja kulttuuriministeri Annika Saarikolle, ettei presidentti hajota eduskuntaa, vaikka hallitus kaatuisikin ja Suomi ajautuisi parlamentaariseen umpikujaan.Saarikko meni naiviuttaan hölöttämään presidentin – ”korkeampi taho” – kannan myös kepun eduskuntaryhmälle, joka käänsi puheenjohtajansa perässä äkkijyrkän linjansa saman tien kun Saarikko oli ensin käynyt omat jaakopinpaininsa.Torstaiaamuna kepun eduskuntaryhmän enemmistö luuli (ja halusi) vielä jättävänsä hallituksen, mutta Saarikko kera presidentin viestin käänsi päät.Samalla kepu palasi vanhalle tutulle paikalleen vihervasemmistolaisen hallituksen apupuolueeksi ja yhden sortin maalaisserkuksi, josta navetan haju ei ole lähtenyt hallituskumppaneiden mukaan vieläkään.Kerrotun mukaan Niinistö repi pelihousunsa, kun Saarikko sotki hänen nimensä keskelle suomalaista sisäpolitiikkaa ja hallituksen tulehtunutta tilannetta. Jotkut kyselivät jo presidentin valtaoikeuksien peräänkin.Mikä oli presidentin ja pääministeri Sanna Marinin (sd) yhteydenpidon taso? Se tuntuu jäävän arvoitukseksi. Ehkei sitä ollutkaan?Ilta-Sanomille Niinistö kertoi keskiviikkoiltana, ettei hän kuitenkaan ollut valtaoikeuksien suhteen edes harmaalla alueella. Vaikka hän ei voi eduskuntaa hajottaa ilman pääministerin perusteltua esitystä, prosessi on kuitenkin myös hänen käsissään – ja näin ollen kuuluu myös valtaoikeuksien piiriin.Lue lisää: Presidentti Niinistö täsmentää IS:lle rooliaan hallituskriisin yhteydessä: ”Olisi outoa ellei presidentti kantaisi huolta eduskunnan hajottamisesta”Mutta kaikkea muutakin mielenkiintoista tapahtuu – nimenomaan Niinistön ja hallituksen ympärillä, Setä A:lle kuiskitaan.Eduskunnan suuri valiokunta käsittelee parhaillaan hallituksen EU-selontekoa, jonka se sai jo tammikuussa. Suuri valiokunta puuhaa selonteosta piakkoin valmistuvan mietinnön, ja se onkin saanut muilta valiokunnilta kutakuinkin lausunnot jo kasaan.Tässä maassa taitaa olla vain yksi taho, joka ei ole EU-selontekoa saanut: nimittäin tasavallan presidentin kanslia. Eli presidentti Niinistö.Niinistö järjesti torstaina puolilta päivin suuren valiokunnan jäsenten kanssa Teams-tapaamisen, jossa presidentti purki heikosti peiteltyä ärtymystään asian suhteen.– Ainakaan presidentin kansliaa ei ole tässä osallistutettu, Niinistö kerrotaan sanoneen äkeällä painotuksella.Suuren valiokunnan jäsenille tuli yllätyksenä, ettei Marinin hallitus ole lähettänyt EU-selontekoa presidentille edes tiedoksi.Hallituksen ja Marinin tyyliä ja motiivia asiassa epäillään eduskunnassa v-alkuisella sanalla kuvailtavaksi toiminnaksi, sillä ”unohtamiseen” ei usko kukaan.– Kyllä ulko- ja turvallisuuspolitiikkaa johtava presidentti sen verran myös EU:ta sivuaa, että selonteko olisi pitänyt lähettää myös hänelle, valiokunnasta arvioidaan.Sedälle epäillään, että Marin haluaa näyttää Mäntyniemen isännälle kaapin paikan ja osoittaa pääministerin etusormella, että EU-asiat eivät kuulu uuden perustuslain mukaan presidentille sen vertaa, että hänelle lähetettäisiin asiaa koskeva selonteko edes luettavaksi.– Ihme juttu, aivan ennenkuulumatonta, päivittelee yksi kokenut parlamentaarikko vallitsevaa tilannetta.Marinin ja Niinistön huonojen suhteiden taustalla on uusvanhaa kränää. Tilanne on vain pahentunut sen jälkeen, kun kokenut Niinistö erehtyi reilu vuosi sitten esittämään kokemattomalle hallitukselle koronanyrkkiä, joka ottaisi koronahoidon käsiinsä.Marin otti ehdotuksesta nokkiinsa ja yritti sivuuttaa koko esityksen. Siitä huolimatta nyrkistä ja sen tarpeesta on muistuteltu koko ajan, minkä kerrotaan riepovan pääministeriä.Mutta ennen muuta Marinin ja Niinistön välejä sotkee Marinin tammikuinen herääminen hoitamaan pääministerin omaa ulkopolitiikkaa twitter-viesteillään. Ulko- ja turvallisuuspolitiikkaa johtava presidentti jäi välikäteen, koska julkisuudessa hän ei voinut asiaa kommentoida.Ensin Marin pani tammikuussa twiitin Aleksei Navalnyin vapauttamisesta julkisuuteen – samaan aikaan, kun Niinistö odotti soittoa samasta asiasta presidentti Vladimir Putinilta.Vielä pahempaa jälkeä Marin sai aikaan Mäntyniemessä twiitatessaan heti perään helmikuussa Kiinan ihmisoikeusjulmuuksista uiguureja kohtaan.Ulkopolitiikan johdossa ja ulkoministeriössä, ja jopa Sdp:ssä, havahduttiin Marinin twiitteihin: ne olivat kovinta pääministeritasolta Kiinaan kohdistunutta kritiikkiä koko EU:n alueelta.– Ja Kiinan muisti on pitkä kuin Kiinan muuri, Setä A:lle sanottiin ulkoministeriöstä jo helmikuussa.– Muutakin on tapahtunut, kaikki ei ole edes tullut julkisuuteen, valottaa Setää henkilö, joka tietää, mitä yleensä kuuluu tietää.Suomi on vappuna 2021 todella mielenkiintoisessa tilanteessa.Presidentin ja pääministerin surkeista ja tulehtuneista suhteista keskustellaan politiikan kulisseissa jo täysin avoimesti. Tilanne ei ole hyvä, kuuluu yleinen näkemys.Samaan aikaan hallitus on juuri selvinnyt pahimmasta mahdollisesta kriisistään, joka oli ajaa Suomen paitsi hallituksen kaatumiseen, myös ennenaikaisiin vaaleihin ja eduskunnan hajottamiseen, mikä ei siis käynyt Niinistölle.Hallitus ei nähdyn kriisin jälkeen ole entisensä, vaan eräänlainen henkiin puhallettu poliittinen ruumis, jonka toimintakyky on syöty ja ministereiden henkilökemiat pakkasen puolella.Siitä kantaa vastuuta myös, tai ennen muuta, pääministeri omalla toiminnallaan.Keskustassa haukotaan henkeä, että joko pääministeri itse tai hänen lähipiirinsä ovat esimerkiksi Iltalehdelle vuotaneet, ettei Marin viitsinyt torstaiaamuna edes vastata Saarikolle, joka olisi puhelimitse kertonut pääministerille, että kepu nöyrtyy sopuun.Kyseinen julkisuuteen toimitettu vuoto on Saarikkoa ja keskustaa kohtaan pääministerin tasolta osoitettu ylimielinen nöyryytys, joka hakee hallitustasolla vertaistaan ja tuo mieleen enemmän yläasteikäisten tappelut kuin Suomen tasavallan hallituksen johtokaksikon.Keskustassa yleinen tulkinta on se, että puheenjohtaja Saarikko puolestaan säikähti itsekin, mitä on tullut tehtyä. Kepun profiilia piti nostaa kolmen- tai neljän päivän kehysriidalla, mutta homma karkasikin käsistä kuin pärekaton kulotus.Jos joku kysyy, menikö keskustalta nyt uskottavuus, niin kysyjälle voi vastata:– Mitenpä sellainen voi mennä, jota ei oikein ole ollutkaan.Samalla tosin meni myös koko velkavetoisen hallituksen uskottavuus, pitkäksi aikaa.Moni kysyy, miten tällainen hallitus voi olla edes pystyssä vappuna 2021.Ei se voisikaan, mutta pysyy, koska vaihtoehtoja ei ole.Niinistö ei olisi siis eduskuntaa suostunut hajottamaan. Hän ei halua olla nykyajan Urho Kekkonen. Kekkonen istutti Kalevi Sorsan (sd) ykköshallituksen tilalle Keijo Liinamaan virkamieshallituksen 1975, hajotti eduskunnan ja määräsi syyskuulle ennenaikaiset vaalit.Vastaavaa ei ole 46 vuoteen nähty, eikä Niinistö selvästikään halunnut jäädä historiaan presidenttinä, joka hajottaa eduskunnan ensimmäistä kertaa Kekkosen jälkeen – vaikkei temppua voikaan tehdä nykyisen perustuslain mukaan ilman pääministerin perusteltua aloitetta.– Mutta Suomessa eletään nyt outoja aikoja, outoja aikoja! tiivistää Setä Arkadian oppinut ystävä.Ps. 1. Hallituksen erityisavustajille ja valtiosihteereille oikein hyvää vappua, ja hyvästä syystä: Avustaja-armeija ei joutunutkaan jättämään puolen vuoden palkan turvaavia karenssihakemuksia, vaan palkka juoksee kuin vesihana – ainakin toistaiseksi.Ps. 2. Erityisterveiset hallitukseen elinkeinoministeri Mika Lintilälle (kesk): Turhaan siivosit työhuoneesi, kun hallitus ei kaatunutkaan. Mutta Sedän vinkki: Kaikkia tavaroita ei kannata enää takaisin raahata, syksyn budjettiriihen aikoihin voi olla taas poliittista tutinaa ja myrskyä ilmassa…Ps 3. Kokoomusjohto eli Petteri Orpo ja eduskuntaryhmän pj. Kai Mykkänen voivat miettiä uusiksi päätöksensä, että kansanedustajat joutuvat äänestämään tyhjää EU:n elpymispaketista. Puolue teki jo kokoomuksen kansanedustajista naurunalaisia, joten uusi päätös vapaiden käsien antamisesta ei voi enää nykyistä tilannetta pahemmaksi muuttaa.Ps 4. Ja loppuun vielä hyvän vapun toivotukset kaikille lukijoille! Ministerikierrätyksiä odotellessa!",1
128,"Suomen Nato-jäsenyys on poikinut keskustan sisällä myös keskustelun puolueen presidenttiehdokkaasta.Presidentinvaalit järjestetään 28. tammikuuta 2024.Nato-kuvioissa näyttävästi esiintynyt puolustusministeri Antti Kaikkonen (kesk) halutaan itseoikeutettuna keskustan presidenttiehdokkaana pidetyn Suomen Pankin pääjohtajan Olli Rehnin (kesk) haastajaksi.Kaikkosen kannatus tuntuu kasvaneen kesän aikana keskustan sisällä – ainakin taustakeskustelujen perusteella.Kaikkosella on tosin on tosin kirittävää.Maaseudun Tulevaisuuden tuoreessa presidenttigallupissa Rehn oli kyselyn ykkönen hiukan edellä ulkoministeri Pekka Haavistoa (vihr). Kärki on tuttu aikaisemmistakin gallupeista.Kaikkonen sai vain prosentin kannatuksen, kun Rehnin kannatus on 20 prosentin luokkaa.Sen sijaan tuoreissa ministerigallupeissa Kaikkonen on pärjännyt hyvin ja päässyt kolmen kärkeen esimerkiksi Helsingin Sanomien ministerien onnistumista mittaavassa kyselyssä.Suomen Kuvalehden heinäkuisessa jutussa Kaikkosta hehkutettiin jo keskustaväen yhtenä presidenttiehdokkaana.Rehn ilmoitti Ylen ykkösaamussa jo helmikuussa 2021, ettei hän sulje ehdokkuutta pois. Hän on siitä alkaen ollut ainoa kisaan käytännössä ilmoittanut ehdokas Suomessa ja keskustassa.Se on taannut myös näkyvyyden.Rehnin pitkälle kirille on selityksensä.Viime presidentinvaaleissa Rehn jäi lähtötelineisiin, kun keskustan tuolloinen puheenjohtaja-pääministeri Juha Sipilä sopi ehdokkuudesta Paavo Väyrysen (kesk) pelossa Matti Vanhasen (kesk) kanssa.Rehn joutui tyytymään tilanteeseen tapahtuneen edessä, hiukan katkeranakin. Toista kertaa Rehn ei halua jäädä telineisiin.”Kaikkonen itse ei ole missään vaiheessa kieltäytynyt ehdokkuudesta, mikä tietenkin politiikan kielellä tarkoittaa sitä, että hän olisi tarvittaessa kisaan valmis.Keskustavaikuttajien taustakeskusteluissa pelätään, että kuivakkaan Rehnin karisma ei riitä presidenttikisan loppumetreillä muiden ehdokkaiden kanssa Rehnin osaamisesta huolimatta.Kaikkosessa on ”enemmän tartuntapintaa”,  IS:lle todetaan.Muitakin arvioita löytyy:–  Kaikkonen on enemmän perässä hiihtäjä kuin ladun aukaisija, toinen keskustavaikuttaja sanoo.Jännitteitäkin on jo ilmassa.–  Ukrainassa tv-koomikko ja humoristi valittiin presidentiksi, mutta Suomessa vastaava tuskin onnistuu,  Kaikkosta on jo vähätelty Rehnin joukoista. Tällä on viitattu Kaikkosen huumorimaineeseen ja taannoiseen esiintymiseen mm. Tanssii tähtien kanssa -kisassa.Kaikkonen itse ei ole missään vaiheessa kieltäytynyt ehdokkuudesta, mikä tietenkin politiikan kielellä tarkoittaa sitä, että hän olisi tarvittaessa kisaan valmis.Kaikkosen rasitteena on Helsingin käräjäoikeuden tammikuussa 2013 langettama viiden kuukauden ehdollinen vankeusrangaistus, joka tuli luottamusaseman väärinkäytöstä Nuorisosäätiössä.Omilla nimillään keskustavaikuttajat eivät juuri halua tilannetta arvioida.Nyt eletään sitä vaihetta, että mielipiteiden laukojien nimet pannaan muistiin ja mustaan kirjaan tulevaa varten.Väärään leiriin ei haluta joutua.Yhteinen sävel keskustajoukoissa on joka tapauksessa siitä, että jonkinlainen kisa puolueen presidenttiehdokkaan ympärille pitäisi saada, muuten puolue näivettyy entisestään.Esimerkiksi ministeri Seppo Kääriäinen (kesk) vaati jo pari vuotta sitten, että keskustan on järjestettävä esivaali ehdokkaastaan.Presidenttiehdokkaiden osalta keskustassa on sukupolvenvaihdos joka tapauksessa. Matti Vanhanen ei ole käytettävissä, eikä Esko Aho, mutta Paavo Väyrynen saattaa hänet tuntien jälleen olla pelissä mukana.Muissa puolueissa sisäinen presidenttikisa on toistaiseksi rauhallisempaa kuin keskustassa.Keskustan jälkeen eniten jännitystä löytyy Sdp:stä.Pääministeri Sanna Marin (sd) on jo kieltäytynyt ehdokkuudesta, joten ehdokasvalinta käytäneen nykyarvioiden valossa europarlamentaarikko Eero Heinäluoman (sd) ja EU-komissaari Jutta Urpilaisen (sd) välillä.Kokoomuksessa osa pelkää ja osa toivoo, että ehdokkaaksi nousee ex-pääministeri Alexander Stubb (kok), mutta muitakin nimiä löytyy.Kokoomuksesta löytyy myös joukko, joka haikailee mustaksi hevoseksi Nato-prosessissa näkyvään asemaan noussutta Suomen Washingtonin-suurlähettilästä Mikko Hautalaa, presidentti Sauli Niinistön entistä neuvonantajaa.Aloitteentekijää Hautalan ehdokkuudelle ei vain tunnu löytyvän.Vihreissä Pekka Haavistoa on vaikea ohittaa, jos hän haluaa kolmatta kertaa kisaan mukaan.Kulisseissa yksi musta hevonen on ulkopoliittisen instituutin johtaja Mika Aaltola.Aaltolan osalta kyse olisi siitä, mikä taho hänet asettaisi ehdokkaaksi.Lue lisää: Yllätysnimi teki presidenttikyselyssä uskomattoman nousun – tutkija: ”En muista uraltani vastaavaa”Viime perjantaina Aaltola esiintyi keskustan puheenjohtajan, valtiovarainministeri Annika Saarikon järjestämissä eloiltamissa Oripään Isotalon tilan Kivisalissa.Nyt keskustan piirissä on arvailtu, mitä Aaltola siellä teki ja mitä Oripäässä puhuttiin.Keskusta päättää ehdokkaastaan ylimääräisessä puoluekokouksessa vuoden kuluttua.",1
129,"Tämä viikko on ollut poikkeuksellinen, sillä muita huomattavasti paremmalla moraalillaan ylpeilevät vihreät taisivat ylittää nyt sellaisen rajan, jota ei olisi ehkä kannattanut politiikassa ylittää.Ulkoministeri Pekka Haavisto (vihr) sai reippaat moitteet eduskunnan perustuslakivaliokunnalta vuoden takaisista al-Hol-järjestelyistä, vaikkei ministerismiehen osalta muita korkeampi syytekynnys valtakunnanoikeuteen ylittynytkään. Vihreiden kannan päätökseen voisi tiivistää, ettei tunnu missään. Valiokunta väärässä, vihreät oikeassa!Muissa puolueissa on noussut vatsaa vääntävä närästys vihreiden nostettua itsensä ja moraalinsa kaikkein kaikkien muiden, jopa lain yläpuolelle. Osa on tuonut sen esille julkisesti, osa puhisee käytävillä ja kuppiloissa: vihreä moraali on sitä parempaa moraalia. Ken itsensä ylentää, se muut alentaa, voisi tiivistää.Jos virkamies olisi käyttäytynyt Haaviston tavalla, edessä olisi ollut istunto leivättömän pöydän ääressä rikoslain 40. luvun mukaisesti. Haavisto on perustellut toimintaansa hyvillä aikeilla, kuinkapa muuten.Mutta! Mitäpä jos Jussi Halla-ahon persut ovat seuraavien vaalien jälkeen suurin puolue, ja persuministeritkin heivaavat säntillisiä virkamiehiä nurkkaan, elleivät he tottele ministerin lainvastaisia käskytyksiä?Suhdanteet vaihtuvat. Olisi hyvä, jos edes laki pysyisi.Vihreässä kuplassa tilannetta on yritetty hämärtää tekemällä Haavistosta eräänlaista lasten lämmintä asiamiestä.Ikävä kyllä, itse PeV:n päätöksen kanssa sillä ei ole mitään tekemistä, koska kyse on mm. virkamieslaista. Kaiken päälle vihreät taiteilivat Instagramiin Haaviston kuvan, jonka päällä oli vedetty teksti, että ”Mitään väärää tai lainvastaista ei ole tapahtunut. Toiminta lasten auttamiseksi on ollut asianmukaista”. Ilkkumisten jälkeen kuva sentään poistettiin.Kun Outi Alanko-Kahiluoto (vihr) ja ryhmän umpikokematon puheenjohtaja Jenni Pitko (vihr) pissasivat touhuamisellaan perustuslakivaliokunnan ja omiin vihreisiin muroihinsa, niin monet ovat nauraneet kippurassa puolueen kovana pidetylle mediaosaamiselle.Kaikki puolueen varapuheenjohtajat ovat näet eri viestintätoimistojen konsulentteja, Riikka Karppinen Milttonissa, Fatim Diarra Pohjoisrannassa ja Jaakko Mustakallio Ellun kanoissa. Edellinen mieleen jäänyt poliittinen konsulenttioperaatio nähtiin, kun Tekirin Harri Saukkomaa opasti keskustan puheenjohtajaa Katri Kulmunia sillä seurauksella, että Kulmuni joutui eroamaan valtiovarainministerin paikalta.Haavistollahan ero ei ole käynyt mielessäkään, eikä hän siirtynyt syrjään edes tutkimusten ajaksi. Jos kyseessä on presidenttipeli, niin nykyiset keinot ovat taatusti uusia, jotka eivät kaikille ehkä avaudu...Vihreiden toiminta perustuslakivaliokunnassa ynnä muutama muu seikka on johtanut siihen, että puhemies Anu Vehviläinen (kesk) aloittaa apukoulun perustuslakivaliokunnan jäsenille siitä, mikä on perustuslakivaliokunta.Setä A. suosittelee, että kuunteluoppilaaksi istuu myös pääministeri Sanna Marin (sd).Eduskunta sai tällä viikolla tartuntatautilain uudistuksen eteensä. Lakiesitys kiertää perustuslakivaliokunnan kautta, joka antaa siitä lausunnon. Sen suhteen on povattu ongelmia. Mutta huoli pois! Valtioneuvostossa Marinin kerrotaan uhonneen, että hän ”hoitaa” perustuslakivaliokunnan.Tosin poliittista ohjausta valiokunnalle ei saa antaa, vaikka olisi kuinka Marin. Tokaisun jälkeen tulikin tieto, että Marin istuttaa (!) valiokunnan johtoon pääministerin paikalta potkut saaneen Antti Rinteen (sd), jolla on niskassaan pari vuotta vanha hovioikeuden tuomio Pron aikaista työtaisteluriidoista.Mutta ei Sdp:ssäkään harmonia enää vallitse. Se nähtiin, kun eduskunta­ryhmän työvaliokunta tiistaina käsitteli Rinteen valintaa. Ääntä oli korotettu, kun ryhmä joutui näyttämään Marinille kaapin paikkaa. Ensimmäistä kertaa kunnolla.PS 1. Sairauslomalle jäävä valiokunnan pj. Johanna Ojala-Niemelä (sd)vaatii valiokuntavuotoja uutisoineelle medialle ”kurin­palautusta”. Nähty valiokuntaviikko ja median aitausyritykset on varmaan luettu myös Unkarin suurlähetystössä ja toimitettu Budapestiin pääministeri Viktor Orbánille, joka naureskelee taatusti suomalaisten oikeusvaltio-opetuksille olemattomaan partaansa.",1
130,"Tänään odotettiin jännittyneenä, nimitetäänkö valtiovarainministeriön alivaltiosihteeri Päivi Nerg saman ministeriön kansliapäälliköksi. Hän on esittelevän eli valtiovarainministeri Katri Kulmunin (kesk) ehdokas paikalle.No ei nimitetty.Taaskaan.Kulmuni veti viime hetkillä esityksen pois valtioneuvoston listoilta. Näin hän perusteli asiaa twitterissä:Keskusteltuani esittelijän kanssa olen päätynyt vetämään VM kansliapäällikön nimityksen pois VN listoilta. Haluan antaa perustuslakivaliokunnalle sen tarvitseman ajan tiedonsaantiasian käsittelyyn.Viime viikolla Nergin nimityksen esti kehitys- ja ulkomaankauppaministeri Ville Skinnari (sd).Nerg on Sdp:lle kuin punainen vaate, tai ehkä Sdp:n kyseessä ollen näin vappuna pikemminkin vastenmielisen kepuvihreä.Kansliapäällikön nimityksessä ovat menneet kaikki mahdolliset puurot ja vellit sekaisin.Sana farssi ei riitä kattamaan, mitä asian ympärillä on tapahtunut. Nyt tarvittaisiin huomattavasti voimakkaampi ilmaisu.Uuden sotkuvaihteen nimityksen ympärille sai Sdp:n puheenjohtaja, pääministerin paikalta joulukuussa syrjäytetty Antti Rinne (sd.).Viime viikon torstaina Antti Rinne johti Sdp:n puoluehallitusta, jossa hän pisti pystyyn Nergin vastaisen vyörytyksen.Nergin mustalla listalla on se, että hänen katsotaan pimittäneen tietoja eduskunnan perustuslakivaliokunnalta sote-sotkujen aikana viime vaalikaudella. Asiaa selvitellään, ja eduskunta on (oikeutetusti) sotajalalla oikeuksiensa puolesta.Sdp:n kannalta asiassa on yksi kiusallinen juttu: pääministeri Sanna Marin (sd) oli ehtinyt jo lyömään kättä kepun Katri Kulmunin kanssa, että Nergin nimitys on ok. Marin ei ollut paikalla viime torstain kokouksessa, eli Antti Rinne sai urheilutermein tilaa ”peippailla” asiassa.Nyt kysymys kuuluukin, kuka Sdp:tä johtaa?Tehdäänkö nimityslinjaukset Rinteen johtamassa puoluehallituksessa vai Marinin johtamassa ministeriryhmässä. Hallituksen pelisääntöjen mukaan asia tosin kuuluu yksiselitteisesti Kulmunille.Kansliapäällikkö pitäisi kuitenkin nimittää ennen kuin Sdp vaihtaa puheenjohtajaa, ja Marin saa myös puoluehallituksen vetääkseen.Sotku on nostanut päivänvaloon myös Sdp:n ja keskustan väliset riidat, joita Marin ja Kulmuni ovat yrittäneet pitää maton alla.Kepu kävi vastahyökkäykseen käymällä kulisseissa kiistan keskelle joutuneen perustuslakivaliokunnan ja sen demaripuheenjohtajan Johanna Ojala-Niemelän kimppuun.Kun perustuslakivaliokunta otti kantaa ravintoloiden aukiolon rajoituksiin, monen kepukansanedustajan mukaan Ojala-Niemelä oli jäävi.Miksikö?No siksi, että Ojala-Niemelä istuu myös laajaa ravintolatoimintaa harjoittavan punapääoman Tradekan hallituksessa. Perustuslakivaliokunta suositteli Ojala-Niemelän suulla ravintoloille taloudellisia tukia rajoitusten korvaukseksi.Jääviyskysymys onkin aiheellinen.Valtiovarainministeriön kansliapäällikön virka on Suomen tärkein.Valittiinpa nyt paikalle kuka tahansa hakijoista, nimitettävän maine on pilattu poliittisella pelillä jo etukäteen.Kun hakijalista selvisi, haku yritettiin panna uusiksi, mutta sen torppasi oikeuskansleri.Toistaiseksi tilanteen on pelastanut se, että Martti Hetemäki on jatkanut tehtävässään kahteen otteeseen. Nyt hän on yliajalla kesäkuun loppuun saakka koronakriisin takia ennen kuin siirtyy työelämäprofessoriksi.Mutta kesäkuun loppuun mennessä valinta pitäisi tehdä.Kaiken lisäksi kukaan ei edes tunnu tietävän, kuka olisi Sdp:n mielestä sopiva ehdokas paikalle.Omista riveistä paikkaa on hakenut valtiovarainministeriön talouspolitiikan koordinaattori Markus Sovala (sd), mutta hän ei kelpaa edes omalle puolueelleen. Toisena ehdokkaana on mainittu Suomen Pankin neuvonantaja Lauri Kajanoja, mutta häneltä puuttuu johtajakokemus.Muut hakijat ovat Sdp:nkin kannalta mahdottomia, vaikka päteviä ovatkin. Esimerkisi valtiovarainministeriön rahoitusmarkkinaosaston päällikkö Leena Mörttinen olisi kaiketi pätevä, muttei sopiva, sillä hänen isänsä Tapani Mörttinen on entinen kokoomuksen pitkäaikainen kansanedustaja ja eduskuntaryhmän puheenjohtaja.Jotta farssi saisi lopulta farssimaisen ratkaisun, niin tässä yksi ehdotus asian ratkaisemiseksi:Valitkaa paikalle kansanedustaja Juhana Vartiainen (kok)!Vartiainen on valtiotieteiden tohtori, eikä hänen pätevyyttään paikalle voi kukaan kyseenalaistaa. Sen jälkeen ei tarvitsisi kenenkään muistutella sitäkään, että huolimatta kovasta virkamiestaustastaan ja johtajakokemuksestaan Nerg on vain maa- metsätaloustieteiden maisteri tohtoreiden joukossa.Sdp:kin voisi hyvän paikan tullen aina muistuttaa, että Vartiaisella oli sentään joskus Sdp:n jäsenkirja ennen kuin loikkasi kokoomukseen.Mutta jos joku luulee, että asian ympärille käydyllä poliittisella pelillä on joku voittaja, niin vastaus on selvä.Ei ole.",1
131,"Gallup-kärki on Helsingin Sanomien aamun kyselyssä tuttu.Perussuomalaiset johtaa (21,5 %), Sdp on kakkonen (20,5 %), kokoomus kaukana perässä kolmonen (16,0 %) ja vielä kauempana perässä tulee nelonen eli keskusta (11,8 %).Gallupin kaikki muutokset mahtuvat virhemarginaaliin.Ja todettakoon heti alkuun, että HS kysyy eduskuntavaalikannatusta, ei kuntavaalikannatusta. Tästä lopussa.Mutta pienistäkin muutoksista voi vetää johtopäätöksiä, sillä persujen kannatus on kasvanut (0,4 prosenttiyksikköä), Sdp:n laskenut (0,5 prosenttiyksikköä).Miksei toisinpäin?Eli kun Sdp on laskenut kannatuksensa lähinnä suositun pääministeri-puheenjohtajansa Sanna Marinin (sd) varaan, onko se rakentanut kannatustaan liikaa yhden kortin varaan?Alkaako gallupissa pikku hiljaa näkyä myös Krista Kiurua (sd)?Perussuomalaisten puheenjohtajalla Jussi Halla-aholla on helppoa. Kaikki protestointi milloin mistäkin väärin kokemisesta kanavoituu nyt perussuomalaisille, eikä Halla-ahon tarvitse tehdä mitään.Hänelle riittäisi, että istuisi kiikkustuolissa seuraamassa tilannetta.Eli palataan Sdp:hen.Pääministeri Marinin suosio lähti nousuun vuosi sitten jämäkän ja asiallisen koronatiedottamisen ansiosta, kun korona iski Suomeen. Lisäksi Antti Rinteen (sd) jälkeen Marin tuntui tuoreelta kasvolta.Siitä alkaen Marinin suosio on pysytellyt korkealla.Samoin Sdp:n.Nyt kun kaikki ei enää koronan suhteen ole mennyt kuin Strömsössä, alkaa poliittinen vastuu painaa sekä pääministeriä että hänen puoluettaan.Keskiviikkona Helsingin Sanomat julkisti sattumoisin myös kyselyn, miten tyytyväisiä kansalaiset ovat Mariniin.Tyytyväisiä ovat, kovastikin – ei siinä mitään.Mutta trendi kulkee siinäkin mittauksessa alaspäin.Varsinkin erittäin tyytyväisten osuus Mariniin on pienentynyt tasaisesti. Vuosi sitten Mariniin oli erittäin tyytyväisiä 39 prosenttia, nyt 21 prosenttia.Kokonaistyytyväisyys ei ole laskenut vastaavalla tavalla. Se oli Marinilla vuosi sitten 45 prosenttia, nyt 42 prosenttia.Mutta joskus kannattaa tutkia pieniä merkkejä – ja luoda samalla katsaus tulevaan:Koronakriisi ei helpota – se pahenee, vaikka muuhun maailmaan verrattuna tilanne on Suomessa yhä hyvä, ainakin siedettävä.Mutta kansalaiset ovat seuranneet viranomaisten ja hallituksen sählinkiä ns. monttu auki. Tilannetta ei ole parantanut perhe- ja peruspalveluministeri Krista Kiuru (sd), jonka puheesta harva saa mitään tolkkua, mikä nähtiin viimeksi eduskunnassa keskiviikkona.Kehysriihi odottaa. Työttömyys ei hallituksen aikana ole parantunut. Taloutta vedetään velaksi. Normaaliaikoina noista kaikista tulisi hallitukselle ja pääministeripuolueelle jatkuvaa iskua.Kuntavaalitkin jouduttiin siirtämään kesäkuulle.Samaan asiaan kiinnittää Hesarin gallupissa tutkimuksen tehneen Kantar TNS:n tutkimusjohtaja Sakari Nurmela: koronan hoitaminen näkyy.Poliittinen lasku lankeaa väistämättä lopulta pääministeripuolueelle.Niin on aina ollut, ja niin on aina oleva, tiivistäisi Mika Waltarin Sinuhe Egyptiläisen uskollinen palvelija Kaptah.Eli Sdp:ssä kannattaa lukea merkkejä ajoissa. Politiikassa ei koskaan kannattaisi laskea kaikkea yhden kortin varaan, kuuluu vanha poliittinen viisaus.Mitäs muista puolueista?Kuten sanottu, Halla-aho voi seurata tilannetta vaikka kiikkustuolista.Kokoomuksen tilanne on yhä umpisurkea. Kaiken lisäksi kannatus on laskenut 0,4 prosenttiyksikköä. Peli Petteri Orpon (kok) seuraajasta käy jo kovana, ellei kuntavaalitulos pelasta.Kepun tilanne on niin ikään katastrofaalinen, mutta puolue voi saada lohtua siitä, että kannatus kääntyi 0,8 prosenttiyksikön nousuun.Vihreät on jäänyt alle kymmenen prosentin tason (9,8 %) – eli kaukana ovat ajat, jolloin vihreistä puhuttiin vielä mahdollisena pääministeripuolueen.Mutta. Helsingin Sanomat kysyi siis eduskuntavaalikannatusta, ei kuntavaalikannatusta.Kuntavaalit on toinen juttu.Kuntavaalien tulokseen vaikuttaa niin moni muu tekijä, etteivät eduskuntavaalikyselyt anna niihin vastauksia: erityisesti ehdokasasettelu ratkaisee, ja se, missä ehdokkaat ovat – suurissa kaupungeissa, pienemmissä kaupungeissa vai maaseutukunnissa.Kuntavaaleissa ei päde Hesarin kyselyn tulos. Järjestyskin tulee olemaan toinen.",1
132,"Keskustan puoluehallitus, eduskuntaryhmä ja kahden hengen europarlamenttiryhmä kokoontuu huomisaamuna siunaamaan puolueen puheenjohtajan, tiede- ja kulttuuriministeri Annika Saarikon siirtymisen Matti Vanhaselta vapautuvalle valtiovarainministerin paikalle.Samalla kokoonpano valitsee uuden tiede- ja kulttuuriministerin Saarikon paikalle.Laajempaa ministerikierrätystä ei ole tulossa, joten esimerkiksi maatalousministeri Jari Leppä ja elinkeinoministeri Mika Lintilä jatkavat tehtävissään. Heidän paikkansa ovat olleet jatkuvan spekulaation kohteena.Sen sijaan Saarikon jättämästä ministeripaikasta on mahdollisesti tulossa mielenkiintoinen, ellei jopa repivä äänestys.Paikalle saattaa olla useitakin pyrkijöitä.Lapin- ja Peräpohjolan keskustapiirit ajavat nimittäin hallitukseen keskustan entistä puheenjohtajaa ja valtiovarainministeriä Katri Kulmunia, joka sai potkut keskustan puheenjohtajan paikalta viime syksynä Oulun puoluekokouksessa.Varsinkin eduskuntaryhmässä ihmetellään, että Kulmuni lähtisi mittauttamaan kannatuksensa, sillä valituksi hän ei tule.Äänestysoperaatiota epäilläänkin Kulmunin kannattajien provokaatioksi, jolla on tarkoitus lähinnä heikentää puheenjohtaja Saarikon asemaa.Viime syyskuun puheenjohtajavalinta ja Kulmunin syrjäyttäminen jätti keskustaan haavan, joka ei ole umpeutunut. Kulmunin valinta ministeriksi nostaisi arpisen vastakkainasettelun hallituksen sisälle.Monet ihmettelevät myös sitä, miksi Kulmuni haluaisi hallitukseen, jonka hän mahdollisesti haluaisi kaatuvan.– Eikä Kulmunin kannatus tule edes riittämään. Miksi hän lähtee, jos lähtee, äänestykseen osoittamaan, ettei kannatusta ole tai että se on hyvin vähäistä? ryhmässä ihmetellään.Moni tosin uskoo siihenkin, että Kulmuni vetää nimensä vielä pois, jos häntä aamulla ministeriksi esitetään.Kulmunia vahvempi ehdokas paikalle onkin eduskuntaryhmän varapuheenjohtaja Eeva Kalli. Kallin lisäksi toinen vahva, ellei Kallia vahvempikin, ehdokas on eduskuntaryhmän puheenjohtaja Antti Kurvinen.Kisa saatetaan käydä heidän välillään.Myös kansanedustaja Eeva Kallin nimi nousee ministeripörssissä. Hänen isänsä, eduskunnasta viime kauden jälkeen luopunut Timo Kalli johti pitkään keskustan eduskuntaryhmää. Kuva: Hanna LaasanenPuheenjohtaja Saarikon esitys on tiettävästi jo valmis, mutta tieto päätöksestä on toistaiseksi pysynyt pienen piirin sisällä.Kallin puolesta puhuu hänen sukupuolensa. Kurvinen on puolestaan tukenut Saarikkoa ja hallitusta uutterasti eduskuntaryhmän johdossa, joten nyt olisi ”hänen vuoronsa”.Kumpikaan ei ole varsinaisesti profiloitunut kulttuuri- ja tiedepolitiikassa.Eduskuntaryhmän irvileuat tosin pitävät Kurvista ansioituneena urheiluministerin tehtäviin kotiseutunsa Kauhavan ansioista: Etelä-Pohjanmaalla pesäpallo ja paini on vahva ja olennainen osa paikalliskulttuuria ja politiikkaa, vaikkei lajeja hallitsisikaan, ja myös urheilu kuuluu valittavan ministerin salkkuun.Satakuntalainen, Kiukaisista kotoisin oleva Eeva Kalli tuntee puolestaan raviurheilun isänsä, hevosmiehenä tunnetun Timo Kallin kautta. Viime vaaleissa eduskunnan jättänyt Timo Kalli johti pitkään keskustan eduskuntaryhmää. Kallia pidetään enemmän talous- ja energiaosaajana.Kurvisen etu on myös se, että hänen nimittämisensä avaisi jollekin paikan keskustan ryhmäjohtajana.Siitä saattaa olla kiinnostunut esimerkiksi Etelä-Pohjanmaan piirin puheenjohtaja, ähtäriläinen kansanedustaja Mikko Savola, jota keväällä 2019 istutettiin myös hallituksen puolustusministeriksi, tuloksetta.– Tukemalla Savolaa seuraajakseen Kurvinen saattaa vetäistä tuplavaihtolyönnin, tilannetta kuvaillaan pesäpallotermein.Toisaalta, koska Etelä-Pohjanmaakaan ei voi saada kaikkia paikkoja, Kurvisen valinta tukisi Pohjois-Pohjanmaan eli ylivieskalaisen kansanedustajan Juha Pylvään asemaa ryhmäjohtajakisassa.Myös ympäristövaliokunnan puheenjohtajan paikka on yksi pelikortti keskustan valinnoissa. Paikka vapautui täytettäväksi, kun Hannu Hoskonen päätettiin erottaa valiokunnan johdosta EU:n elpymispakettia koskeneen äänestyksen jälkeen.Sekin paikka sopisi sekä Eeva Kallille että Juha Pylväälle.Kukaan puolueen johdosta ei pyri ministeriksi, eli esimerkiksi Markus Lohelle, Petri Honkoselle tai Riikka Pakariselle ministeriauton kyytiä ei ole luvassa.Myös reilun vuoden hallituksen alkuvaiheessa tiede- ja kulttuuriministerinä Saarikon äitysloman ajan toimineen Hanna Kososen paluuta hallitukseen on povattu, joten hänenkin nimensä saattaa ponnahtaa äänestykseen.Ministeripaikkaan kannatus ei riitä, vaikka Etelä-Savo esittäisikin häntä tehtävään.Keskustan Helsingin piiri on puolestaan esittänyt paikalle historiantutkijaa, Helsingin yliopiston Euroopan historian professoria, kaupunginvaltuutettu Laura Kolbea.Ryhmän ulkopuolelta tulevalla Kolbella ei ole mahdollisuuksia, olletikin, kun Kolbea ei juuri tunneta Helsingin ulkopuolella.Valittiin Saarikon seuraajaksi kuka tahansa, suurin mielenkiinto kohdistuu jatkossa siihen, miten Saarikko itse suoriutuu valtiovarainministerin tehtävistä.",1
133,"Marraskuun viimeisenä päivänä lyötiin jälleen yksi naula suomalaisen kolmikantajärjestelmän arkkuun.Työmarkkinajärjestöt eivät onnistuneet sopimaan eläkeputken poistosta tai yli 55-vuotiaiden työllisyyden parantamista edellyttävistä toimista. Työllisyyden piti hallituksen antaman toimeksiannon mukaan kohentua 10 000–12 000 ihmisellä.Vaikutusarviotkin vaihtuivat neuvotteluiden aikana. Realistisin arvio taisi päätyä noin 7 000 lisätyölliseen, mutta vaikutelmaksi jäi, että sekin luku oli arvailua. Luvut vaihtuivat luonnollisesti uudistuksen nopeuden ja tehokkuuden mukaan.Työttömyysturvan lisäpäivät ovat olleet turvallinen tie ikääntyvien työttömyydestä eläkkeelle.Eläkeputken poistaminen on poliittisesti pomminherkkä asia – varsinkin nyt, kun koronan takia työttömyys ei muutenkaan ainakaan helpota. Tällä hetkellä vuonna 1961 tai myöhemmin syntynyt on oikeutettu työttömyysturvan lisäpäiviin 62-vuotiaana. Vuonna 1957–1960 syntyneillä oikeus alkaa 61-vuotiaana. Lisäpäivärahaa voi saada 65-vuotiaaksi.Ei siis tullut ratkaisua, eikä edes patalappua. Moni kysyykin nyt, mihin koko kolmikantajärjestelmää ylipäätään tarvitaan. Epäonnistumisiin?Kantona kaskessa oli muun muassa muutosturvan laajuus ja sen kustannukset. Kompensaatioista ja pehmennyksistä ei päästy sopuun. Esimerkiksi Akava vaatii yli 55-vuotiaille irtisanotuille kolmen kuukauden koulutusta työnantajan piikkiin; ja ay-liike irtisanomissakkoja ylipäätään.Lähipäivinä nähdään arvatenkin kitkerää keskustelua siitä, kuka kaatoi mitäkin ja kuka on syypää neuvotteluiden kariutumiseen.Jo pitkän aikaa oli nähtävissä, ettei hommasta mitään näytä tulevan, vaikka osalla usko eli pidempään kuin muilla. Operaatiolle kävi kuten näyttää käyvän hallituksen onnettomille työllisyysryhmillekin: Tyhjän saa pyytämättäkin.Tilannetta voisi kuvata vanhalla venäläisellä sanonnalla: ”Parhaamme me yritimme, mutta kävi kuten aina”.Mutta onpahan neuvoteltu. Kampaviinerikustannuksissa on säästetty, kun neuvotteluja on käyty Teams-sovelluksella etänä. Eläkeputken poistosta ei tosin olisi päästy sopuun, vaikka neuvottelijat olisivat istuneet perinteiseen työmarkkinatapaan naamat vastakkain kellon ympäri.Nyt katseet siirtyvät siis hallituksen suuntaan, joka saa likapyykin eteensä, vaikkei se sitä olisi missään tapauksessa halunnut. Epäilemättä hallitus toivoi viimeiseen saakka, ettei sen tarvitsisi tähän asiaan sotkea enää käsiään.Hallituspuolueiden puheenjohtajat puivat tilannetta keskiviikkona.Likainen työ jätettiin syksyllä tarkoituksella järjestöille, mutta enää hallitus ei pääse uhopuheitaan karkuun.Hallitus on vakuuttanut muun muassa pääministeri Sanna Marinin (sd) suulla, että hallitus tekee itse tarvittavat ratkaisut joulukuussa, ellei se työmarkkinajärjestöiltä onnistu.Saapa nähdä. Niinköhän vain? Ja millaiset ratkaisut?Ennusmerkit eivät ole häävejä. Hallitussopu tulee olemaan lujilla. Kevään kuntavaalit eivät helpota tilannetta.Kuvaavaa on esimerkiksi vasemmistoliiton suhtautuminen. Eläkeputken poistamisen tai leikkaamisen joutuu hallituksessa esittelemään vasemmistoliittolainen sosiaali- ja terveysministeri Aino-Kaisa Pekonen, mutta hän on jo etukäteen ilmoittanut, ettei homma maistu.Käytännössä vasemmistoliitto on jo irtaantunut hankkeesta. Jos hallitus jotenkin saa ratkaisun aikaan, vasemmistoliitto on siitä sanoutunut irti psyykkisesti jo etukäteen. Mitä se tarkoittaa käytännössä, jää nähtäväksi.Pekonen sanoi Helsingin Sanomien haastattelussa (14. 11.), että hänelle työttömyysturvan lisäpäivien poistaminen on vaikeaa – vaikka nimenomaan juuri hän siis joutuu vastuuministerinä pomminherkän asian esittelemään.– Minä ja edustamani puolue suhtaudumme kriittisesti eläkeputken leikkaamiseen, Pekonen viestitti ja lisäsi varmemmaksi vakuudeksi, ettei ole ”mitenkään kiveen kirjoitettu”, että eläkeputki poistuu.Pekonen on vaatinut myös työttömyysturvan suojaosan nostamista pysyvästi 500 euroon. Vasemmistoliiton puheenjohtaja Li Andersson puolestaan vaati puolueensa valtuustossa työuran pituuteen perustuvaa irtisanomiskorvausta.Jos vasemmistoliitto on sanonut itsensä irti jo etukäteen koko asiasta, tauti leviää arvatenkin vasemmistoliitosta myös Sdp:hen – demarit eivät halua jäädä kuntavaalien alla Pekkaa, tai tässä tapauksessa Litä ja Aino-Kaisaa pahemmaksi.Ay-puolelta tulee hallituksen suuntaan hirmupaine, mutta vihervasemmistolaisessa hallituksessa maaperä saattaa olla ay-liikkeen vaatimuksille otollinen.Hallituksen työllisyystavoitteet eivät ole kuitenkaan kadonneet minnekään. Työllisyysaste pitäisi nostaa 75 prosenttiin. Uusia työllisiä pitäisi saada 80 000.Varsinkin keskusta on pitänyt pontevaa älämölöä, että hallitusohjelman tavoitteista ei tingitä pätkääkään ja tätä alleviivattiin vielä syksyn budjettiriihessä. Nyt keskustalla ja Annika Saarikolla (kesk) on hallituksessa paha ja vaikea paikka.Pelissä ole sen enempää tai vähempää kuin koko puolueen uskottavuus.Kun Elinkeinoelämän keskusliiton EK:n toimitusjohtaja Jyri Häkämies (kok) oli värkkäämässä nyt kaatunutta ratkaisua, jatkossa hallituksen ja keskustan toimintaa vahtii enemmän myös Suomen Yrittäjien toimitusjohtaja Mikael Pentikäinen (kesk).Jos kepu antaa periksi, sille ei kunnian kukko kentällä lauleskele.– Nyt katsotaan, onko keskusta hallituksessa lammas lampaan vaatteissa, työmarkkinakentältä virnuiltiin.Hallitus on siis luvannut, että se tekee tarvittavat ratkaisut joulukuussa. Toistetaan: joulukuussa.Se on kova lupaus. Hallituksella on nyt käsissään paitsi kaiken kattava koronapommi, myös eläkeputkiräjähde.Pääministeri Marin ei tehnyt hommastaan helpompaa antamalla ymmärtää, että Sdp:tä lukuun ottamatta muut puolueet hallituksessa eivät sitoudu riittävästi koronan vastaiseen taisteluun. Sellaisilla puheilla ei hallituksen yhteishenkeä rakenneta.Jos joulukuussa ei tule ratkaisua, sen jälkeen se venyy.Maaliskuussa edessä on hallituksen puoliväli- ja kehysriihi. Siellä hallituksen toimintakyky viimeistään punnitaan.Hallituksen työllisyystavoitteille voi tosin heittää jo nyt kepeät mullat. Työllisyyden parantamisen realistiset keinot loistavat poissaolollaan, mitä koronavaikutus vain alleviivaavaa.Maaliskuussa eduskuntavaalikausi on jo puolivälissä. Jos joku hanke saadaan alkuun, siitä pitäisi sorvata laki. Sen käsittely kestää puolestaan sen verran, että edessä odottavat jo seuraavat eduskuntavaalit vaalitaisteluineen.Kohta voidaankin todeta työllisyyden osalta, että neljä vuotta oli – ja meni.",1
134,"Kun Neuvosto-Venäjä hyökkäsi pienen Suomen kimppuun 30. marraskuuta 1939, tuolloinen YK:n edeltäjä Kansainliitto erotti Neuvostoliiton jäsenyydestään 14. joulukuuta.Talvella 1939-40 tapahtui paljon muutakin.Suomessa muistellaan vieläkin liikutuksen vallassa eri maiden, järjestöjen ja ihmisten tuen osoituksia toivottomassa tilanteessa olevalle Suomelle.Tueksi tulkittiin myös Neuvostoliiton ja sen diktaattorin Josef Stalinin vastustaminen.Tämä tulisi muistaa nyt, kun Ukraina on liki vastaavassa tilanteessa.”Kaikki teot olisivat tuen osoituksia Ukrainalle ja vastalause Putinille ja hänen johtamalleen Venäjälle.Kun Venäjä ja Vladimir Putin ovat unohtaneet kaikki normaalimoraalin rajat, suomalaisilta voisi herua muutakin tukea kuin mahdollinen aseapu tai Venäjään kohdistuvat EU:n yhteiset talouspakotteet.Kaikki teot olisivat tuen osoituksia Ukrainalle ja vastalause Putinille ja hänen johtamalleen Venäjälle.Lue lisää: Tutkijat: Putin vääntelee historiaa poliittisten tarkoitus­periensä saavuttamiseksiSeuraavat asiat liittyvät suoraan Venäjän nykyiseen hallintoon ja Putiniin.Ex-pääministeri Esko Aho (kesk) valittiin Venäjän valtiota lähellä olevan Sberbankin hallitukseen vuonna 2016. Kritiikkiä Aho on saanut toimestaan koko ajan.Torstaina alkaneen hyökkäyksen jälkeen Aho teki viime hetkellä, siis viime hetkellä, johtopäätökset ja ilmoitti IS:lle luopuvansa Sberbankin hallituksesta välittömästi. Aho on Suomen entinen pääministeri. Hänen jatkamisensa pankissa olisi ollut mainehaitta paitsi Aholle itselleen, myös koko Suomelle.Asia kirkastui Aholle, kun Venäjä oli hyökännyt jo Ukrainaan, joskin hän kertoo päättäneensä jo aikaisemmin jättää tehtävänsä nykyisen hallituskauden loputtua.Lue lisää: Esko Aho IS:lle: ”Jätän Sberbankin välittömästi""Presidenttihaaveet, jos Aholla sellaisia edes oli, taisivat silti jo mennä. Ahon olisi pitänyt ilmoittaa erostaan jo aikoja sitten, nyt se kuultiin ikään kuin pakon edessä.Venäjä ja suhteet maan johtoon eivät ole nyt meriitti - missään.Vladimir Putin on jakanut suomalaisille myös korkeita kunniamerkkejä.Korkeimman ulkomaalaiselle myönnettävän kunniamerkin – Ystävyyden kunniamerkin  – saivat 2017 tuolloinen kansanedustaja Eero Heinäluoma (sd) ja Juha Sipilän (kesk) hallituksen tuolloinen valtiosihteeri Paula Lehtomäki (kesk). Sellaisen on saanut myös ex-kansanedustaja Pauli Saapunki (kesk).Ex-ministeri ja entinen puhemies Heinäluoma on nyt EU-parlamentaarikko ja ex-ministeri Lehtomäki Pohjoismaiden ministerineuvoston pääsihteeri Kööpenhaminassa. Lehtomäki on entinen Suomi-Venäjä -seuran puheenjohtaja, Heinäluoma toimi eduskunnan Venäjän-ystävyysryhmän puheenjohtajana.Putinin mitalit voisi palauttaa.Teko olisi pieni, mutta vahvasti symbolinen – ja kohottaisi taatusti moraalia Ukrainassa ja muistettaisiin myöhemmin.Eivätkä mitalin saajat taatusti kehtaa niitä enää edes julkisilla paikoilla kantaa, Moskovaankaan tuskin on asiaa, Tehtaankadun suurlähetystön juhlat voi unohtaa pitkäksi aikaa.Sattumoisin Heinäluoma esiintyy tänään kokoontuvassa UKK-seurassa, jonka jäsen myös Lehtomäki on. Kerho tunnetaan eräänlaisena entisten itäsuuntaan toimineiden vaikuttajien kokoontumispaikkana, joskin se pitää myös historian tietämystä yllä.Kolmantena jonoon voisi panna jääkiekkojoukkue Jokerit ja Jari Kurrin. Unohda KHL ja Venäjä – varsinkin, kun Putin tunnetaan intohimoisena jääkiekon ystävänä.Jokereilla on kaiken lisäksi seuraava peli Moskovassa maaliskuun alussa. Jokereista 40 prosenttia omistaa Norilsk Nickel Harjavalta Oy, jonka omistuksen taustalta löytyy venäläistä oligarkkivoimaa.Vanhat Jokeri-ystävät ja myös Suomen kansalaisuuden saaneet Gennadi Timtshenko ja Boris Rotenberg joutuivat jo brittien pakotteiden kohteeksi ja heidän omaisuutensa jäädytettiin.Julkisuudessa jonkinlaisia katumusharjoituksia on odotettu myös Nord Stream kaasuputkea konsultoineelta ex-pääministeriltä Paavo Lipposelta (sd), sillä hänen virkaveljensä, samaa putkea ajaneen Gerhard Schröderin suosio on suurempaa Moskovassa kuin Saksassa.Listaa voisi jatkaa.Ja talouspakotteet seurauksineen ovat vielä toinen juttu.”Mihinkään noitavainoihin menneiden suhteen ei myöskään kannata ryhtyä. Suomella on yhteistä maarajaa Venäjän kanssa yli 1 300 kilometriä, joten yhteyksiä itänaapurin on ollut – ja tulee olemaan.Presidentti Sauli Niinistö sai kritiikkiä, varsinkin Ruotsista,  kun hän piti yhteyksiä ja tapasi Putinia myös vuoden 2014 Krimin miehityksen ja silloin päätettyjen pakotteiden jälkeen.Jatkossakin valtiollisia yhteyksiä tullaan pitämään, vaikka Niinistökin sanoo, että Suomen suhde Venäjään on muuttunut perustavanlaisesti eikä ole entisensä.Itse Venäjä ei häviä mihinkään edes nähtävän roistomaisen ja rikollisen sotapolitiikan jälkeen.Mihinkään noitavainoihin menneiden suhteen Suomessa ei myöskään kannata ryhtyä. Kukapa olisi arvannut, minkä rikollisen ja moraalittoman tien Venäjä valitsee. Tosin ehkä jotkut taisivat melkein tietää, ainakin arvata.Mutta joskus on paikka näyttää moraalia. Kuten nyt.Asia ei liity tähän, mutta hoipertelijoillakin on taipumus jäädä historiaan, samoin opportunisteilla.Paras tai pahin esimerkiksi lienee kreivi Gustav Mauriz Armfelt (1757-1814), joka loisti ensin Kustaa III:n hovissa, mutta etsi sen jälkeen sijaa vaihtelevasti sekä Ruotsin että Venäjän valtakammareissa, kunnes päätyi sotaisina aikoina lopulta Pietariin Aleksanteri I:n leipiin.",1
135,"Setä Arkadia on jännittänyt jo pitkään, näkeekö Sanna Marinin (sd) hallitus kaksivuotispäiväänsä. Näkihän se, kaksi vuotta tuli täyteen perjantaina. Mutta lujille otti.”Toisaalta kyse voi olla myös niin sanotun pääministeritaudin uudesta variantista, eräänlaisesta poliittisesta omikronista.Kulunut syntymäpäiväviikko on vietetty poliittisessa tivolissa. Pääministeri Marin on onnistunut tavoitteidensa mukaisesti ravistelemaan pääministeri-instituutioita.Siinä ja tässä, ettei bile-Sanna ravistellut sitä hengiltä.Toisaalta kyse voi olla myös niin sanotun pääministeritaudin uudesta variantista, eräänlaisesta poliittisesta omikronista.Tämä kirjoitus on sitten täyttä Setää eli boomerimaista päivittelyä politiikan nykymenosta. Kirjoituksessa ei ole mitään uutta, vaan pohdinta on tehty täysin arkistoja varten. Kun tätä joku arvoisa lukija joskus tulevaisuudessa selaa Kansalliskirjaston vanhojen lehtien kokoelmassa, voi päivitellä, että huhhuh – Suomi ja Suomen hallitus joulukuussa 2021!Sanna Marin pyysi toimittajien edessä anteeksi, kun pyydettiin. Kuva: Markku Ulander / LehtikuvaAloitetaanpa siitä, mikä on kaksivuotias. Näin asiasta kertoo Vauva-lehti (Vauva 13. 10. 2010):Tässä iässä lapsi ilahtuu toisten lasten seurasta, vaikka ei vielä pystykään vastavuoroiseen leikkiin. Sen sijaan kaksivuotiaat voivat leikkiä rinnakkain omia leikkejään. Se voi sujua sovussa, mutta lyöminen, tukasta vetäminen ja lelun ottaminen toisen kädestä on tavallista. Kaksivuotiaan on vaikea jakaa lelujaan toisten lasten kanssa. Lapsi tarvitsee aikuisen ohjausta sosiaalisissa tilanteissa.Juhlaputki alkoi jo viikko ennen varsinaista syntymäpäivää. Itsenäisyyspäivän viikonloppu meni hulinaksi, joten varsinaisena merkkipäivänä ei ollut jäljellä kuin kalvava krapula teennäisine anteeksipyyntöineen, jotka esitettiin pyydettäessä.Mitä oli tapahtunut?Kun ulkoministeri Pekka Haavisto (vihr) oli altistuttanut liki puolet hallituksesta saamalleen koronalle, hallitus päätti pääministerin johdolla vähät välittää omista suosituksistaan.Kovin vauhti oli Marinilla, vaikka ministerit Mika Lintilä (kesk), Antti Kaikkonen (kesk) ja Ville Skinnari (sd) jättivät kasaan oman sotkunsa. Pääministerillä menokenkä viiletti, yökerhohuveissa venähti aamuneljään saakka. Virkapuhelin unohtui kämpille kuulemma siinä pelossa, että se olisi voitu varastaa.Meidän pääministerimme liikkuu piireissä, jossa kännykät ja avaimet voidaan varastaa! Hyvä kysymys kuuluu, onko pääministeri hallituksen suurin tietoturvariski kaiken päälle.Tätä ennen pääministeri olikin jo ehtinyt hypätä samaan kuvaan kaksoismurhaaja Janne Ranisen kanssa. Ei Veijo Baltzar sd-piireissä enää mitään! Yksi koomisuuden huippu oli, että Marinin ”bestis”, Sdp:n eduskuntaryhmän varapj. Ilmari Nurminen (sd) arvioi MTV:lle Marinin yökerhokeikkaa kuin ulkopuolinen, vaikka oli itse yksi bilettäjistä tappiin saakka. Helmikuussa Nurmisen pesti onkin katkolla.Marinin touhuiSTA on uutisoitu naureskellen pitkin maapalloa enemmän kuin Suomen maksamista sotaveloista tai Paavo Nurmen juoksuista – Kiinaa, Koreaa ja Amerikkaa myöten. Pahiten taisi tiivistää naapurimaan Dagens Nyheterin kolumnisti, joka luonnehti Suomen pääministeriä sosiaalisen median noloksi klikkihaukaksi, rumemmankin suomennoksen voisi vääntää.Maailmankuu koomikko Jimmy Fallon naureskeli ohjelmassaan, miten Suomen pääministeri joraa aamuyöstä yökerhioissa ilman virkakännykkää. Kuva: Samuel Corum / AFPSdp:n eduskuntaryhmässä vallitsee tulehtunut fiilis pakkohiljaisuudessa. Julkisesta kritiikistä iskee penalty, jossa nonseleeraaminen (ylenkatse)  ja tervehtimättä jättäminen on pienin rangaistus.”Yllätyksenä kohu 36-vuotiaalle pääministerille ei voi tulla, joten syksyn tapahtumien perusteella voi kysyä, että sitäkö hän etsiikin – uskottavuuden kustannuksella.Ehkä olisi jo aika Sdp:ssäkin rohkeasti sanoa ääneen, että liika on liikaa. Yllätyksenä kohu 36-vuotiaalle pääministerille ei voi tulla, joten syksyn tapahtumien perusteella voi kysyä, että sitäkö hän etsiikin – uskottavuuden kustannuksella.Pääministeri on kuitenkin pääministeri, jonka tulisi muistaa asemansa. Palaakohan kokemus vielä joskus muotiin?Tässä sivussa Suomi teki muuten historiansa suurimmat asekaupat ja EU-komissio otti yhtä lailla historiallisesti ohjat käsiin Suomen metsäpolitiikassa. Mutta mitä pienistä.",1
136,"Hallitusneuvotteluissa alkoi maanantaina kolmas viikko, jota pidetään ratkaisevana.Haastava talousraami pitäisi saada selville. Sen myötä yhteistä linjaa pitää pikkuhiljaa löytää muun muassa työmarkkinapöydästä, maahanmuuton linjauksista ja soten rahoituksesta.Kun neuvotteluissa siirrytään riitaa aiheuttaviin yksityiskohtiin, nähdään sekin, millainen vuotokulttuuri median suuntaan Säätytalolta alkaa.Ja alkaahan se, jos vanhat merkit pitävät paikkaansa.Tähän saakka hallituksen muodostaja Petteri Orpo (kok) on pystynyt pitämään joukkonsa harvinaisen hyvin kurissa, mitä median luottamukselliseen, lähdesuojan piirissä tapahtuvaan informointiin tulee.Jonkinlainen vuoto nähtiin, kun Ilta-Sanomat kertoi torstaina, että Rkp:n Eva Biaudet marssi ulos muun muassa maahanmuuton vaikutuksia käsittelevästä työryhmästä.Ulosmarssia yritettiin alkuun kiistääkin.Vieläkään ei tiedetä, millaisilla evästyksillä Biaudet joko palasi tai palautettiin työryhmään takaisin.Puheenjohtaja Anna-Maja Henrikssonin (rkp) hermostuneet ilmeet ja elekieli kertoivat, että tilanne oli ja on pahempi kuin julkisuuteen kerrottiin.Ulosmarssista virisi myös keskustelu, miksi Rkp on ylipäätään ottanut perussuomalaisten kanssa hallitusyhteistyötä tiukasti vastustavan Biaudet’n yhden riitaisimman työryhmän neuvottelijaksi.Joka tapauksessa nyt media seisoo uskollisesti Säätytalon porrastasanteella tai ala-aulassa ja kuuntelee kiltisti Orpon ja muiden puheenjohtajien itsestäänselvät diipadaapa-puheenvuorot ja välittää ne niin sanotuissa ovensuusuorissa kaiken kansan kuultavaksi ja katsottaviksi.Tällä viikolla meno voi siis muuttua.Toisaalta Orpo lupasi keskiviikkona kertoa jo neuvottelun yksityiskohtia, ehkä se helpottaa paineita.”Eräänlainen vuotokliimaksi nähtiin neljä vuotta sitten Sdp:n Antti Rinteen vetämissä hallitusneuvotteluissa.Hallitusneuvotteluissa vuodot ovat enemmän sääntö kuin poikkeus.Vuotoja on aina. Kyse on politiikasta. Niillä luodaan pelitilaa ja pohjustetaan yleensä omaa asemaa Säätytalon neuvottelupöydissä.Medialle vuodot ovat tervetulleita. Niinkin voi sanoa, että vuodot lisäävät avoimuutta, niin paljon kuin se saattaa hallituksen muodostajaa harmittaakin.Joistakin asioista vuodolla saattaa saada yleisen mielipiteen tuen omalle kannalleen. Vastaavasti kilpailijan tavoitteet saatetaan mustata tietoisella vuodolla julkisuuteen.Eräänlainen vuotokliimaksi nähtiin neljä vuotta sitten Sdp:n Antti Rinteen vetämissä hallitusneuvotteluissa.Tuolloin – ei enempää eikä vähempää – koko hallitusohjelman pohja vuodettiin Iltalehdelle. Vastaavaa ei ole aikaisemmin nähty.Historiaan jää sekin, että tiettävästi tietoinen vuoto toteutettiin hallituksen muodostajan eli tulevan pääministerin omasta esikunnasta.Nyt hallitusneuvottelujen alkua leimasi myös riitaisa keskustelu sosiaalisessa mediassa.Orpo joutui käymään pelisääntökeskustelun neuvotteluihin osallistuvien puolueiden kanssa kahteen kertaan.Kyse oli perussuomalaisten 2. varapuheenjohtajan Mauri Peltokankaan aamuöisistä Facebook-postauksesta, joissa hän irvaili Rkp:lle, ja joista Rkp ja Henriksson suuttuivat.Peltokangas on IS:n tietojen mukaan ”harjattu” ja puhuteltu oman puolueensa johdon toimesta, että aamuöinen someviisastelu sai jäädä viimeiseksi kerraksi.Partansa ajanut Peltokangas onkin esiintynyt puhuttelun jälkeen tavanomaista vaisummin.Hallitusneuvotteluissa pitäisi päästä lopputulokseen kesäkuuhun mennessä. Toisaalta soviteltavaa on niin paljon, että ne saattava venyä juhannukseen saakka, aivan kuten Jyrki Kataisen (kok) vetämät neuvottelut 2011.Mitä pitempään neuvottelut jatkuvat, sitä enemmän niihin aletaan vaikuttaa myös median kautta tapahtuvien vuotojen välityksellä.Uskokaa pois.Aikaisempien vuosien ja vuosikymmenten hallitusneuvotteluissa varsinkin kokoomuksen edustajat on kunnostautuneet vuotokulttuurissa.Nyt jännitetään sitä, pystyykö perussuomalaisten puheenjohtaja Riikka Purra pitämään joukkonsa kurissa.Purran osalta jännitettävää riittää senkin jälkeen, jos tai kun hallitus on saatu kasattua:Pystyykö hän pitämään värikkään eduskuntaryhmänsä sellaisessa moodissa ja asennossa, mitä hallituspuolueen asema edellyttää?",1
137,"Moni hieraisi silmiään, kun keskustan puheenjohtaja Annika Saarikko eilisessä keskustan eduskuntaryhmän kesäkokouksessa sanoi, että keskusta saattaa antaa hallitukselle tukensa syyskuun rasismia- ja suvaitsevaisuutta koskevassa  tiedonantoäänestyksessä.Tuskin hallitus siihen kaatuu, ja tuskinpa Rkp jättää sen kannalta hyvää, ellei peräti kermaista hallitusohjelmaa, vaikka hallituksen kaatumista ajava Eva Biaudet (rkp) päällään seisoisi.Mutta saattaa se kaatuakin.Jos ei syyskuussa, niin myöhemmin.Ja keskustassa monet laskevat sen varaan. Edessä voisi olla Petteri Orpon (kok) vähemmistöhallitus – keskustan tuella.”Keskusta kiukuttelee vielä perussuomalaisille likaiseksi kokemastaan vaalikampanjasta, mutta toisessa vaakakupissa keskusta näkee Petteri Orpon hallitusohjelmassa paljon hyvääkin.Sitten alkaisi keskustalle pelin paikat. Vanha iltalypsypuolue saisi katsoa pölyttyneestä perinnekirjastaan, miten etuja lypsetään, kun muut ovat ahtaalla.Keskusta kiukuttelee vielä perussuomalaisille likaiseksi kokemastaan vaalikampanjasta, mutta toisessa vaakakupissa keskusta näkee Petteri Orpon hallitusohjelmassa paljon hyvääkin.Sellaista, mitä keskusta itsekin olisi halunnut ajaa.Edellinen ryhmyri Eeva Kalli (kesk) sanoi jo hallitusneuvotteluiden jälkeen, että keskusta voi tukea oppositiosta hallituksen tiettyjä esityksiä.Perussuomalaiset toivovat puolestaan, että keskusta ottaisi Rkp:n paikan ja tulisi suoraan hallitukseen.Keskusta puolestaan toivoo, että persut syövät kannatustaan hallituksessa, arki koittaa, kun hallitusohjelman talouskirjaukset astuvat voimaan.Taktikointia.Vaalitappion jälkeen keskusta lähti oikopäätä ilman neuvotteluja oppositioon, vaikka osa keskustaväestä olisi halunnut puolueen nykyiseen hallitukseen – se sentään olisi ollut keskustalle luontevampi viiteryhmä kuin edellinen.Sanna Marinin (sd) hallituksessa keskusta ajautui vihervasemmiston apupuolueeksi  ja sen toimintamahdollisuudet olivat nollan luokkaa sen jälkeen, kun keskusta ja Saarikko ryvetettiin 2021 kevään kehysriihessä.Kesän mittaan parivaljakko Saarikko-Antti Kurvinen on seurannut liki orjallisesti vihervasemmiston polkua, mutta viime päivien kommentit kertovat, että puolue ehkä pyristelee itseään irti vanhojen hallituskumppaneidensa talutusnuorasta.Nyt keskustalla onkin paikka omaan profiloitumiseensa.Muut oppositiopuolueet sanoivatkin itsensä oikopäätä jo eilen irti keskustan puheista.Hallitusohjelman talouslinja ja työelämäuudistukset sopisivat keskustalle kuin pastilli suuhun. Puolueessa on yhä Esko Ahon (kesk) aikaista työreformihenkeä, vaikka jo Anneli Jäätteenmäki (kesk) vakuutti jo 2000-luvun alussa, että työreformipaperit on haudattu ”Atlantin syvänteeseen”. Nythän työreformi on jo käytännössä toteutunut.Edellishallituksen elinkeinoministeri, kansanedustaja Mika Lintilä (kesk) kirjoitti elokuun alussa Ilkka-Pohjalaisessa kirjoituksen, jota sopii pitää jopa hallitusmyönteisenä.–  Hallitus ansaitsee tilaisuuden ohjelmansa toteuttamiseen, keskustan kasanedustaja Mika Lintilä linjasi Ilkka-Pohjalaisessa elokuun alussa. Kuva: Vesa Moilanen–  Hallituksessa istuvat nyt puolueet, jotka olivat vaalien voittajia ja joille kansa antoi valtakirjan. Hallitus ansaitsee tilaisuuden ohjelmansa toteuttamiseen. Tällä hetkellä tunnelma on kuitenkin kuin personal trainer olisi tehnyt ohjelman ja nyt sitten odotellaan, milloin se kunto ja lihakset sitten tulevat? Lintilä pohti.Erityisesti Lintilä kehui hallituksen energiastrategiaa.Samalla Lintilä ennakoi, että osalle ministereistä talousohjelman karuus voi paljastua vasta syyskuun 19. päivänä alkavassa budjettiriihessä.”Tekisi mieli sanoa, että kokoomus ja keskusta ovat takuuvarmasti olleet asian tiimoilta yhteydessä, kun hallitus on horjunut päivästä toiseen.Pääministeri Petteri Orpo on puolustanut hallitustaan muun muassa sillä, että enemmistöhallitusta ei synny Suomessa millekään muulle kuin nykyiselle pohjalle.Ei niin – ja jos Orpo nöyrtyisi demarien edessä ja söisi hallitusohjelmansa sinipunahallituksen ehtona, sen hinta olisi sekä Orpolle että kokoomukselle katastrofaalinen kasvojen menetys.Mutta hallitus horjuu, eikä sen elinkelpoisuudesta ole mitään varmuutta.Siksi politiikan kalustokaapissa on nykyään myös vähemmistöhallitusvaihtoehto.Tekisi mieli sanoa, että kokoomus ja keskusta ovat takuuvarmasti olleet asian tiimoilta yhteydessä, kun hallitus on horjunut päivästä toiseen.Pelkästään tämä tieto pitää Rkp:n varpaillaan ja hallituksessa.Vähemmistöhallitus toimii nyt Ruotsissakin, jossa se saa hallituksen ulkopuolelta ruotsidemokraattien tuen.Ehkä Suomikin joutuu vielä vähemmistöhallitukseen turvautumaan. Ennenaikaiset vaalit ovat joka tapauksessa monen, monen mutkan ja lukon takana.Hallituksen ulkopuolella oleva tukipuolue saisi läpi arvaamattoman paljon tavoitettaan tukensa hintana.Kyllä kepussa tämä tiedetään.Silloin puolue, jonka kannatus on alle 10 prosenttia, pääsisi taas vallan makuun...",1
138,"Ohjelmassa seuraa Setä Arkadian viikkokatsaus numerojärjestyksessä, aiheena poliittinen tapakulttuuri.1. Hallituksen rouvat ja HVK:n LounemaEsitutkintamateriaalista on selvinnyt, miten hallituksen rouvat pääministeri Sanna Marin (sd) aloitteesta ja työministeri Tuula Haataisen (sd) yms. voimin työnsivät Huoltovarmuuskeskuksen (HVK) johtajan Tomi Louneman bussin alle pääsiäisenä 2020 ensisijaisesti omaa imagoaan kirkastaakseen.”Suurempaa virhettä ministerit eivät ilmeisesti koe tehneensä. Sellaiseksihan ei näköjään lasketa, että viaton mies pantiin kärsimään.Pääsuharina heilui Haataisen avustaja Timo Nevaranta (sd), jonka mielestä oli hyvä idea sysätä vastuu maskisotkusta HVK:n syyttömälle Lounemalle.Suurempaa virhettä ministerit eivät ilmeisesti koe tehneensä. Sellaiseksihan ei näköjään lasketa, että viaton virkamies pantiin kärsimään.Olisi kai Lounemalta nyt edes anteeksi voinut pyytää? Edes joku? Ennen vanhaan Suomessa jopa poliitikot osasivat pyytää anteeksi. Jätkän anteeksi on ”oho”, mutta ministereiltä ei kuule edes sitä.2. Nöyrä kepu-AnnikaTosin kepun valtiovarainministeri Annika Saarikko sentään pyytää anteeksi – varsinkin, jos aihetta ei ole.Kun Saarikko sanoi keskiviikkona totuudenmukaisesti, ettei pääministeri Marin onnistunut hallituksen rivit repineessä EU-taksonomiaveivauksessa, niin vuorokauden miettimisen jälkeen katuva Saarikko jo pahoitteli puheitaan.Hallituksen roolijako: Marin nöyryyttää, Saarikko pyytää anteeksi. Kuva: Markku UlanderEduskunnassa epäillään, että Saarikko ja hänen johtamansa kepu pyrkivät poliittisen nöyristelyn Ennätysten Kirjaan. Lyökää lisää!3. Kepun puoluevaltuustoJotkut odottavat, että Rovaniemelle viikonlopuksi kokoontunut kepun puoluevaltuusto pohtisi jopa hallituksesta lähtöä syksyn ja kevään nöyryytysten jälkeen.Mutta ehhei. Enemmistö puoluevaltuustosta hinkui nykyhallitukseen keväällä 2019. Tuolloisen päätöksen seuraukset on nyt nieltävä kikkare kerrallaan, kuten Heikki Turusen Simpauttajassakin Imppa Ryynäsen isä poikaansa neuvoi sontapellolla ennen kuin tämä lähti Pirtamoon rengiksi.4. Sdp:n puoluevaltuustoEhdotus: Sdp:n Ouluun kokoontunut puoluevaltuusto voisi laatia julkilausuman, jossa se kiittää keskustan sulavaa asennetta nykyaikaan sovelletun viher-vasemmistolaisen punamultapolitiikan nöyränä ja uskollisena toteuttajana.”Kun duunari vielä ymmärsi äänestää Skdl-vasemmistoliittoa, duunari oli sivistynyt. 5. Vasemmistoliiton puoluevaltuusto Timo Soinin (sin) tulee puolestaan pyytää anteeksi Helsinkiin kokoontuneelta vasemmistoliiton puoluevaltuustolta ja Li Anderssonilta (vas), että hän persuaikoinaan muutti suomalaisen duunarin statukseltaan persuja äänestäväksi juntiksi. Kun duunari vielä ymmärsi äänestää Skdl-vasemmistoliittoa, duunari oli sivistynyt. Kansan Uutisten (KU 16.10.) asiaa koskevassa haastattelussa Andersson ei tosin kerro, miksi makkaraa syövän duunarin pitäisi äänestää vasemmistoliittoa, kun voi äänestää vihreitäkin.Onko Timo Soini tehnyt suomalaisesta duunarista juntin, joka ei äänestä vasemmistoliittoa? Kuva: Seppo Kärki / IS6. Vihreät KarillaTuoreessa puoluebarometrissa vihreät saa heikoimman puoluearvosanan ja sitä moititaan kokoomusluokkaa olevasta ylimielisyydestä. Liekö perää? Eduskunnassa tosin oululaisedustaja Jenni Pitkon (vihr) kerrotaan olleen jo 2,5 vuotta tervehtimättä saman käytävän kollegaa. Virastoavustajat odottavat, että vihreiden kansanedustajilta kuulisi edes kerran kiitoksen sanan...Eduskuntatavat ovat ehkä karilla, mutta hätäkö tässä, kun varsinainen eli Emma Kari (vihr) kierrätettiin ympäristöministeriksi ja Krista Mikkonen (vihr) pakotettiin sisäministeriksi, että Maria Ohisalo pääsee äitiyslomalle. Hallitukseenkin palaa joulun alla rauha hyvä tahto?JA Sitten jotkut vielä syövät hattu päässä, syövät hattu päässä! kauhistelee Setä Arkadian oppinut ystävä lopuksi. On maailma mallillaan!",1
139,"Yle julkisti aamulla presidenttigallupinsa.Ei uutta.Ei kerta kaikkiaan mitään uutta!Ulkoministeri Pekka Haavisto (vihr) johtaa (28 %), Suomen Pankin pääjohtaja Olli Rehn (kesk) on kakkonen (15 %) ja Ulkopoliittisen instituutin johtaja Mika Aaltola on kolmosena (13 %).Perässä seuraa litania nimiä, jotka ovat tuttuja lukemattomista aikaisemmista kyselyistä ja joiden kannatus on minimaalista.Mainittakoon perussuomalaisten Jussi Halla-aho (6 %), kokoomuksen Alexander Stubb (5 %) ja Sdp:n Sanna Marin (5 %).Marin on tosin kategorisesti kieltäytynyt ehdokkuudesta, joten Sdp:n vahvin nimi on kahden prosentin kannatuksella EU-komissaari Jutta Urpilainen (sd), joka on kertonut ilmoittavansa kantansa kesän mittaan, viimeistään syksyllä.”Suomessa ei presidenttikisa ole koskaan nykyhistorian aikana alkanut tällaisessa pimeydessä.Mika Aaltolan ehdokkuus on enemmän kuin epätodennäköistä: suuret puolueet eivät häntä kaipaa ja oman valitsijayhdistyksen tai kansaliikkeen perustaminen olisi työn ja tuskan takana.Suomessa ei presidenttikisa ole koskaan nykyhistorian aikana alkanut tällaisessa  pimeydessä. Pakka on levällään niin kokoomuksessa kuin Sdp:ssäkin.Keskustassa Rehniä pidetään varmana, perussuomalaisissa laskettaneen Halla-ahon varaan.Lue lisää: Kommentti: Presidentin­vaaleihin ollaan menossa historiallisessa sumussa – onko ykkös­nimi vielä piilossa vai onko tie kullattu Haavistolle?Ehdokkaat pitäisi nimetä syyskuun ylimääräisissä puoluekokouksissa. Jos ehdokkaita ilmaantuu enemmän kuin yksi, sitä ennen pitäisi ehtiä järjestää vielä jäsenvaalit.Vaalien ensimmäinen kierros käydään 28. tammikuuta.Toistaiseksi ainoa nimetty ehdokas on yhä Liike Nytin Hjallis Harkimo, joka saa Ylen kyselyssä huikean prosentin ( 1 %) kannatuksen.”Sivusta on mielenkiintoista seurata, miten 76-vuotias Väyrynen yrittää jälleen sotkea puolueensa keskustan kuviot.Onneksi on yksi virkeä poikkeus ja yksi innokas ehdokas,  nimittäin Keminmaan lahja Suomen presidentinvaaleihin ilman palautusoikeutta eli Paavo Väyrynen (kesk).Sivusta on mielenkiintoista seurata, miten 76-vuotias Väyrynen yrittää jälleen sotkea puolueensa keskustan kuviot.Väyrynen on tulossa taas tohinalla kisaan mukaan – vaikka saranapuolelta.Väyrystä eivät estä edes keskustan tuoreet sääntömuutokset. Niillä oli tarkoitus torpata Väyrysen ehdokkuus, koska Olli Rehn ei halua jäsenvaalia – ei suin surminkaan ainakaan Väyrysen kanssa.Keskustan puoluetoimisto tosin kiistää, että muutokset olisi tehty Väyrysen ehdokkuuden estämiseksi. Ehdokasasettelun säännöt kaipasivat muutenkin päivitystä, esimerkiksi EU-vaalien ehdokasasetteluun verrattuna. Jäsenvaali ei ole pakollinen.Huhtikuun puoluevaltuustossa keskusta muutti siis sääntöjään siten, että kisaan ja jäsenvaaliin pääsee mukaan vain, jos ehdokkuuden takana on kolme keskustapiiriä tai kaksikymmentä paikallisosastoa.Aikaisemmin ehto oli yhden piirin tai kymmenen yhdistyksen tuki.–  On siis varmaa, että esivaali tulee. Jos Olli Rehn haluaa ehdokkaaksi, hänen on oltava siinä mukana, Väyrynen kirjoittaa blogissaan. Kuva: Timo Aalto / LehtikuvaMaanantaina Väyrynen kirjoitti blogin, jossa hän haaveili jopa kolmen piiri tuesta eli johtamansa ruotsinkielisen piirin, Peräpohjolan ja Lapin. Kolmea piiriä Väyrynen ei taakseen saa, mutta paikallisyhdistyksiä kyllä löytyy riittävästi.Miten ihmeessä?Kyse on siitä, että keskustassa on tuhansia kuolleita ja uinuvia paikallisosastoja, jotka voidaan tarvittaessa herättää henkiin ja Väyrysen ehdokkuuden taakse.Hyvä neuvonantaja Väyryselle on tarvittaessa ex-puoluesihteeri Jarmo Korhonen (kesk), joka tuntee keskustan kentän uinuvia paikallisyhdistyksiä myöten kuin omat taskunsa.Väyrynenkin on varma, että osastoja löytyy riittävä määrä:– Se on sen sijaan selvää, että ainakin 20 puolueosastoa ehdokkuuttani tukee. Aikaa päätöksiin on käytettävissä heinäkuun lopulle.– On siis varmaa, että esivaali tulee. Jos Olli Rehn haluaa ehdokkaaksi, hänen on oltava siinä mukana, Väyrynen kirjoittaa blokissaan.Kuolleiden ja uinuvien piirien henkiin herättäminen ei ole keskustassa uutta.Tätä ”Lasarusmetodia” käytettiin jo 1980-luvun alussa kuuluisassa ”tohtorien taistelussa”, kun Ahti Karjalainen (kesk) ja Johannes Virolainen (kesk) mittelivät puolueen ehdokkuudesta. Kuopion puoluekokouksessa 1981 Virolainen löi Karjalaisen selvästi.Olli Rehnin kannalta Väyrysen suunnitelmat kuulostavat kammottavilta.Hän haluaa vältellä yhteisesiintymisiä Väyrysen kanssa taatusti viimeiseen saakka.Rehn ja Väyrynen ovat tapelleet keskustassa aina – näkyvästi siitä lähtien, kun he olivat samaan aikaan Suomen ensimmäisiä EU-parlamentaarikkoja, jotka eduskunta nimesi 1995.”Mutta kikkailullakin voi kiusaa tehdä, nimenomaan Rehnille, vaikkei Väyrynen toki pääse edes puolueensa ehdokkaaksi.Nyt Väyrynen on mennyt linjassaan, Nato-vastaisuudessaan ja Venäjää ymmärtäessään niin pitkälle, ettei hän saa keskustan sisältä mitään tukea mistään.Mutta kikkailullakin voi kiusaa tehdä, nimenomaan Rehnille, vaikkei Väyrynen toki pääse edes puolueensa ehdokkaaksi.–  Tässä on kyse siitä, että Väyrynen haluaa kaiketi sotkea Rehnin ehdokkuutta, tuskin hän niinkään keskustaa vastaan hyökkää, puolueen taustavaikuttaja vahvistaa.Viime presidentinvaaleissa Väyrynen ei kelvannut keskustalle, joten hän keräsi itse 20 000 kannattajakorttia ja löi vaaleissa keskustan ehdokkaan Matti Vanhasen (kesk) prosentein 6,2 – 4,1.Eräänlaisen taistelijanmaljan Väyrynen olisi ansainnut. Väyrynen on ollut jo neljissä presidentinvaaleissa ehdolla vuodesta 1988 lähtien.Yrityksiä on enemmänkin. Väyrynen harkitsi ehdokkuutta vakavasti jo 1981, ja hän pyrki ehdokkaaksi myös vuonna 2000, mutta ei pärjännyt esivaalissa Esko Aholle (kesk).Kuten sanottu, Väyrysen presidenttitie saattaa olla kuljettu, ellei hän kerää taas 20 000 kannattajakorttia.Kannatuskin hiipuu. Eduskuntavaaleissa hän jäi rannalle 1 396 äänellä. Ikäänsä Väyrynen ei pidä esteenä, hän on sentään neljä vuotta nuorempi kuin Yhdysvaltain presidentti Joe Biden, joka hakee kaiken lisäksi jatkokautta.Mutta Rehnin ehdokkuuden sotkeminen antaa voimaa Väyrysellekin.Ministeri Seppo Kääriäinen esitti kolmisen vuotta sitten keskustalle esivaalia presidenttiehdokkaasta. Tällaisesta  tilanteesta Käärinenkään tuskin haaveili, sillä hänen listallaan oli muita kovia nimiä: Rehn, Esko Aho, Anneli Jäätteenmäki, Antti Kaikkonen, ehkä Kääriäinen itsekin ja myös Väyrynen. He olisivat esivaalissa voineet luoda pohjaa keskustan mahdolliselle kannatuksen nousulle.Pelkkä Väyrynen-Rehn -kisa ei ollut Kääriäisen mielessäMutta viimeistään keskustan puoluekokouksen ehdokasäänestyksessä Väyrynen nousee esille.Kannattaa muistaa, että Väyrynen on myös keskustan puoluehallituksen jäsen, vaikkei hän siellä juuri suutaan avaakaan.Muuten on mielenkiintoista seurata, miten muut puolueet ja ehdokkaat kesän hiljaisuudessa asettavat pelimerkkinsä.Aikaa ei ole paljon, vaan erittäin vähän.",1
140,"Finland’s PM says Nato membership is “very unlikely” on her watch.Näin otsikoi uutistoimisto Reuters pääministeri Sanna Marinin (sd)  haastattelun eilen illalla.Eli Marin sanoi, että Suomen Nato-jäsenyys on erittäin epätodennäköistä hänen kaudellaan.Lue lisää: Pääministeri Marin pitää Suomen Nato-jäsenyyttä ”erittäin epätodennäköisenä” virkakautensa aikana”Nyt Marinin puheet menivät suoraan Venäjän Vladimir Putininin lapaan.Se ei ollut viisas lausunto.Ei varsinkaan tässä tilanteessa. Erityisesti tässä tilanteessa.Pääministerin olisi kannattanut pitää suunsa kiinni.Nyt Marinin puheet menivät suoraan Venäjän ja presidentti Vladimir Putinin lapaan.Putin on yrittänyt rakentaa uutta, Venäjän sanelemaa etupiirijakoa, jossa Naton itälaajentuminen yritetään estää.Tällaisessa tilanteessa Marinin lausunnot sopivat Putinille hyvin.Sanna Marin jätti äskettäin hallituksen koronaministeriryhmän vetohommat perhe- ja peruspalveluministeri Krista Kiurulle (sd). Hänen mukaansa kyse on ajankäytöstä.Pääministeri sanoi varaavansa aikaa ulko- ja turvallisuuspolitiikalle Ukrainan kriisin eskaloitumisen varalta.Tällaista jälkeäkö syntyy?Olisikohan Marinin kannattanut kilauttaa ulko- ja turvallisuuspolitiikkaa johtavalle Sauli Niinistölle ennen haastattelua, vaikka epäilemättä sellainen temppu presidentin suuntaan vaatisi Marinilta paljon.Tietenkin sekin on mahdollista, että presidentti ja pääministeri ovat puhuneetkin, varsinkin kun Niinistö tuntuu keskustelevan viikoittain ellei päivittäin suurvaltajohtajien kanssa kriisiytyvästä turvallisuuspoliittisesta tilanteesta.Lue lisää: Biden mainitsi puhuessaan keskustelleensa Suomen ja Ruotsin kanssa Ukrainan tilanteesta – ”Viimeinen asia mitä Venäjä tarvitsee on, että Suomi muuttaa statustaan”Marinin lausunto on aivan toisesta maailmasta kuin presidentti Sauli Niinistön uudenvuodenpuhe, jossa hän paalutti, että Suomi tekee omat ratkaisunsa itsenäisesti.–  Ja todettakoon taas kerran: Suomen liikkumatilaan ja valinnanmahdollisuuksiin kuuluu myös mahdollisuus liittoutua sotilaallisesti ja hakea Nato-jäsenyyttä, jos niin itse päätämme. Naton asia on niin sanottu avoimien ovien politiikka, jonka jatkuminen on Suomelle toistuvasti julkisestikin vahvistettu, Niinistö sanoi puheessaan, Niinistö paalutti.Mitä jos Niinistö olisi lisännyt puheeseensa, että Suomi hänen kaudellaan Suomi ei hae Naton jäsenyyttä?Siitähän myrsky olisi alkanut.Kannattaa muistaa, että Niinistö istuu Mäntyniemessä vain vuoden pitempään kuin Marin Kesärannassa, ellei hallitus hajoa ja tule uusia vaaleja.Marin toisti samat pakolliset fraasit Suomen itsenäisestä päätöksenteosta, mutta antoi myös aseet tulkinnoille ja johtopäätösten vetämiselle Suomen ulkopuolelle, itään, että Suomi ei liikahdakaan tapahtuipa Ukrainassa kevään aikana mitä tahansa.Ja leviäisipä kriisi minne tahansa.Vastapainoksi Marin sanoi Suomen olevan valmis koviinkin Venäjä-vastaisiin pakotteisiin.”Mutta nyt mennään sitten suoraan keskelle poliittista taistelukenttää, ja suusta tulee sammakoita.Hallituksen ulko- ja turvallisuuspoliittisessa valiokunnassa, presidentin johtamassa tp-utvassa Marinin kerrotaan olevan kuin kuunteluoppilas, puheet ovat vähissä.Mutta nyt mennään sitten suoraan keskelle poliittista taistelukenttää, ja suusta tulee sammakoita.Liekö kaukaa haettu arvio, että Marin arveli aluevaalien alla kalastelevansa myös ääniä lausunnoillaan. Tätä tukee Sdp:n yleisempikin Nato-keskustelu. Myös Marinin edeltäjä, varapuhemies Antti Rinne (sd) on antanut kryptisiä lausuntoja Nato-jäsenyyden järkevyydestä.Enemmistö suomalaisista nimittäin vastustaa yhä Nato-jäsenyyttä.Helsingin Sanomien tuore gallup kertoo kuitenkin, että Naton vastustus on vähentynyt merkittävästi: 28 prosenttia suomalaisista haluaa Suomen liittyvän Natoon ja 42 prosenttia vastustaa liittymistä sotilasliittoon. Epävarmojen osuus on kasvanut lähes kolmannekseen.Toinen gallup tuli torstaiaamuna Yleltä.Sen mukaan Sdp:n aluevaalikannatus on laskenut liki prosenttiyksiköllä 18 prosenttiin ja jopa kepu on painamassa ohi 17,7 prosentin kannatuksella. Kokoomus johtaa 22,4 prosentilla.Olisi pelottavaa ajatella, että vaalit ohjaisivat maan poliittisen johdon turvallisuuspoliittisia kannanottoja, mutta mistä tätäkään nykyään tietää.Luultavasti enemmän on vaikutusta Ruotsin demarien Nato-kannoilla. Ruotsissakin kokoomus on menossa Natoon, demarit ei.Tähän saakka Marin on pitänyt suunsa supussa. Iltalehden aluevaalitentissä viime viikolla Marinilta yritettiin kiskoa omaa Nato-kantaa, mutta vielä tuolloin Marin sanoi, ettei hän pääministerinä voi esittää asiasta henkilökohtaisia mielipiteitään.Koska ne tulkittaisiin.Niinpä. Niitä todellakin tulkitaan.Marinilla saattoi olla myös hyvää tahtoa rauhoittaa omalta osaltaan turvallisuuspoliittista kuohuntaa.Liittoutumattomat Suomi ja Ruotsi ovat osa Itämeren turvallisuuspoliittista arkkitehtuuria ja ne tasapainottavat alueen turvallisuuspoliittista tilannetta.Juuri tätä Venäjäkin on korostanut. Se ei halua tilanteen muuttuvan eikä Natoa naapuriinsa.Marinin pääministerikausi kestää kevääseen 2023, ellei siis hallitus kaadu alta pois. Pyrkiiköhän Sdp:n puheenjohtaja seuraavalla vaalikaudella pääministeriksi? Venäjältä saattaa tulla puoltoääni.Lopuksi todettakoon, että tuskinpa Suomi Marinin kaudella Natoon olisi liittynyt muutenkaan, tuskin liittyy aivan pian Marinin kauden jälkeenkään. Mutta omaa pelitilaa ei pidä kaventaa julkisesti, ei varsinkaan tällaisessa tilanteessa.Edes itsestään selvältä tuntuvia lausuntoja ei kannata antaa, kun tilanne on päällä.Eikä pääministerinkään kannata lähteä jakelemaan ulko-ja turvallisuuspoliittisia lausuntoja pelkästään sen takia, että hän koronajohtamiseen väsyttyään päättää yhtäkkiä keskittyä ulko- ja turvallisuuspolitiikkaan ja ilmaista olemassaolonsa.",1
141,"Saksan tuoreen liittokanslerin Olaf Scholzin tiistainen tapaaminen Moskovassa presidentti Vladimir Putinin kanssa nosti Suomessa esille pahimman ulko- ja turvallisuuspoliittisen pelon:Sopivatko suurvallat turvallisuuspoliittista ratkaisuista ja etupiireistä Suomen pään ylitse? Onko Nato-optiota olemassa?Scholz meni sanomaan, ettei Naton itälaajentumista ole tiedossa sen paremmin hänen kuin Putininkaan virkakausien aikana. Jos kyse oli vitsistä, se oli huono sellainen. Suomessa se otettiin joka tapauksessa haudanvakavasti, sillä alkuun Scholzin tulkittiin tarkoittaneen Ukrainan lisäksi mahdollisesti myös Suomea ja Ruotsia, vaikka ilmeisemmin hän tarkoitti nimenomaan Ukrainaa.Ukrainankin osalta Scholz joutui selittelemään lausuntoaan, joten liittokanslerin hutera alkukausi sai todella huteraa jatkoa. Suomessa ulkoministeriö on rauhoitellut epäilyksiä. Naton norjalainen pääsihteeri Jens Stoltenberg on pitänyt portteja auki Suomelle koko ajan. Suomen ja Baltian maiden poliittiseen historiaan on tulikirjaimin kirjoitettu päivämäärä 23. elokuuta 1939. Tuolloin Neuvostoliiton Josef Stalin ja natsi-Saksan Adolf Hitler löivät uskomattomalla tavalla veljenkättä ja solmivat hyökkäämättömyyssopimuksen, jonka allekirjoittivat ulkoministerit Vjatseslav Molotov ja Joachim von Ribbentrop.Tietoja sopimukseen liitetystä salaisesta lisäpöytäkirjasta, jossa kommunistinen Neuvostoliitto ja fasistinen Saksa jakoivat Eurooppaa etupiireihinsä, alkoi tihkua nopeasti, vaikka Neuvostoliitto yritti salata sen loppuunsa saakka.Sopimuksessa Suomi ja Baltian maat liitettiin Neuvostoliiton etupiiriin. Suomi lunasti vapautensa talvisodassa, mutta Baltian maat Neuvostoliitto miehitti.Nyt tämä mörkö on tullut uudestaan suomalaisten painajaisiin, mitä kukaan ei vielä hetki sitten olisi uskonut.Baltian maat ovat Naton suojissa, mutta Suomi on luottanut EU:hun, yhteistyöhön Ruotsin ja myös Yhdysvaltain kanssa ja viime vuodet niin sanottuun Nato-optioon, joka on nyt joutunut jossain määrin kyseenalaiseksi.Suomen tulisi saada yhä lisätietoja ja vahvistuksia siitä, mitä Scholz meni Moskovassa puhumaan. Tämä selvitystehtävä sopisi pääministeri Sanna Marinille (sd), sillä EU-asiat kuuluvat pääministerille. Marinin on syytä valottaa asiaa, kun hän antaa pääministerin ilmoituksen turvallisuuspoliittisesta tilanteesta eduskunnalle keskiviikkona.”Mutta epävarmuus on noussut pintaan. Se ei ole hyvä juttu.Suomi on noussut viime viikkoina turvallisuuspolitiikan maailmankartalle. Presidentti Sauli Niinistöstä puhutaan ”Putin-kuiskaajana”. Kansainvälisesti tunnettu ex-pääministeri Alexander Stubb (kok) esiintyy toistuvasti maailman medioissa.Samalla myös ikävältä kuulostava ”suomettuminen” on palannut diplomaattiseen kielenkäyttöön, varsinkin Ranskan presidentin Emmanuel Macronin Moskovan-vierailun jälkeen. Sitä on tarjottu Ukrainan ratkaisuksi Henry Kissingeriä myöten.”Suomettumisen” merkitystä on saatu selitellä parhain päin. Siihenkin on kytketty Suomen ulko- ja turvallisuuspolitiikan hämärä kivijalka eli Nato-optio. Onko sellaista lopulta olemassakaan, jos totinen paikka tulee ja Suomi hakee jäsenyyttä?Scholzin Ukrainan Nato-jäsenyyttä koskevat lausunnot ovat siinäkin mielessä mielenkiintoisia, että pääministeri Marin sai huutia lausuttuaan Reutersille, ettei Suomi liity Natoon hänen vahtivuorollaan. Kansanedustaja Mika Niikko (ps) joutui eroamaan eduskunnan ulkoasiainvaliokunnan puheenjohtajan paikalta toivottuaan, että Ranskan Macron sanoisi Venäjää tyydyttääkseen, ettei Ukraina ole liittymässä Natoon. Mutta epävarmuus on noussut pintaan.Se ei ole hyvä juttu. Enää puuttuisi, että Ruotsi hakisi Suomelta salaa Natoon, kuten se haki EU:n jäseneksi vuonna 1991. Onneksi siitä ei ole merkkiäkään.",1
142,"Suomen ja Ruotsin Nato-lukko laukesi tiistai-iltana Madridissa Turkin kanssa tehtyyn yhteistyöasiakirjaan.Asiakirjan sisällöstä – varsinkin sen terrorismia koskevista maininnoista – syntyi tulkintariitoja saman tien.Turkki tulkitsee kirjaukset omalla tavallaan, Suomi ja Ruotsi omallaan.Kiistely voi haitata vielä myös Suomen ja Ruotsin Nato-jäsenyyksien ratifiointia Turkin parlamentissa.Asia oli eilen myös Ylen illan A-Studion puntaroitavana. Kyse oli siitä, mitä Turkille on luvattu.Paikalla asiaa pohtivat Turkki-asiantuntija Anu Leinonen, Hybridikeskuksen johtaja Teija Tiilikainen, ulkoasiainvaliokunnan puheenjohtaja Jussi Halla-aho (ps) ja eduskunnan puhemies Matti Vanhanen (kesk).Varsinkin Vanhasen esiintyminen herätti ihmetystä, sillä hän paljasti lähetyksessä, että kiistelty paperi on ollut eduskunnan ulkoasiainvaliokunnan jäsenten luettavissa jo ainakin viime viikonlopusta saakka.Yleensä tällaisia ei sanota julkisuuteen – ei varsinkaan eduskunnan puhemiehen suulla. Vanhanen johti myös eduskunnan Nato-koordinaatioryhmää kevään aikana.–  Ymmärtääkseni tämä pöytäkirjaluonnos tuli jo viikonvaihteessa ulkoasiainvaliokunnan jäsenille. Että tätä on valmisteltu. Teksti on olemassa. En tiedä kuinka paljon se muuttui tuolla, tässä alkuviikon päivinä Madridissa, mutta kyllä tätä on katsottu tietysti vähän laajemmilla silmillä.–  Eli tämä on ollut teillä jo pitempään tiedossa, että itse asiassa tällainen sopimus on? jatkoi toimittaja Annika Damström.–  Että tällainen ainakin yritys ratkaista tämä vaihe tästä prosessista tällaisella pöytäkirjalla on olemassa, Vanhanen vahvisti.Ulkoasiainvaliokunnan puheenjohtaja Halla-aho vaikutti yllättyneeltä Vanhasen ulostulosta.–  Ehkä yleisellä tasolla voin todeta, että ulkoministeriö on pitänyt ulkoasiainvaliokuntaa hyvin kartalla siitä missä mennään, mutta on kai selvää, että eduskunta ei voi saamiaan luottamuksellisia tietoja kertoa eteenpäin ennen kuin ne ovat julkisia, Halla-aho linjasi.Vanhasen paljastus – olkoonkin vaikka itsestään selvä muuten – asettuu outoon valoon parissakin suhteessa.Eduskunnan johtoa ja ulkoministeriötä myöten on pelätty, että ulkoasiainvaliokunta voi vuotaa saamiaan luottamuksellisia papereita. Ylipäätään valiokunnan luotettavuutta pidettiin jossain määrin kyseenalaisena Halla-ahon edeltäjän Mika Niikon (ps) aikana.Toisaalta Turkin kanssa solmittu asiakirja on kuumaa tavaraa politiikassa.Nyt tiedetään, että ainakin eduskunnan ulkoasiainvaliokunnan jäsenet tiesivät etukäteen, mitä Turkille oltiin lupaamassa.Sitä ei ole mukavaa selitellä vaalikentillä.Ja tämän kertoo julkisuuteen siis eduskunnan korkein taho: puhemies.Vanhanen oli A-Studiossa muutenkin rehvakkaalla päällä, sillä hän puuttui myös Ruotsin tilanteeseen ja varoitti Ruotsin oikeisto-oppositiota vaarantamasta Nato-prosessia hallituksen kaatamisella. –  Yleensä ei pidä naapurimaata neuvoa, mutta jos sen neuvon antaisin lähinnä Ruotsin oikeisto-oppositiolle, että kun teillä on vaalit syyskuussa, niin käykää ne vaalit, älkää nyt ruvetko kaatamaan hallitusta.–  Tämä Nato-asia on vähän isompi asia kuin yksittäiset vaalit ja niissä menestyminen.Tosin Ruotsissa meteliä on kuulunut enemmän vasemmalta laidalta.Samalla Vanhanen opasti ruotsalaisia, että Nato-prosessi on hoidettava loppuun ”eikä antaa yhdellekään yksittäiselle edustajalle kiristämisen mahdollisuutta”.Lue lisää: Ruotsissa vasemmisto­puolue ja ympäristö­puolue vaativat hallitukselta selvitystä Turkki-sovustaRuotsissa keskustelu yhteistyöasiakirjaan kirjatuista terrorismimaininnoista ja kurdien asemasta käy vielä kuumempana kuin Suomessa.Mutta ehkä helteet näkyvät puhemiehenkin ulostuloissa.",1
143,"Eduskunta käy tänään hallituksen ravintolatukien kimppuun lähetekeskustelussa.Hallituksestakin on toivottu, että hallituksen esitystä ravintoloiden tuesta mahdollisesti voitaisiin muokata vielä eduskunnassa.Julkisuudessa on jo kiinnitetty huomiota siihen, että perustuslakivaliokunnan puheenjohtaja Johanna Ojala-Niemelä (sd) on kommentoinut perustuslakivaliokunnan nimissä taloudellisia tukitoimia ravintolayrityksille.Positiivisesti.Perustuslakivaliokunta antoi talousvaliokunnalle lausunnon, jossa valiokunta suositteli taloudellisia tukitoimia ravintolayrityksille.Johanna Ojala-Niemelä on myös ravintolatoimintaa harjoittavan punapääoman, osuuskunta Tradekan hallituksen jäsen.Hän selvitti etukäteen, ettei ole jäävi.Kansanedustajien jääviyssäännöt ovatkin väljät, eli moitteita ei ole luvassa.Silti vuosien ellei vuosikymmenien ajan on käyty keskustelua kansanedustajien taloudellista sidonnaisuuksista ja merkittäviä lisätuloja tuovista hallintoneuvostopaikoista.Muun muassa Veikkauksen tai Alkon hallintoneuvosto kansanedustajajäsenineen on vuosien ajan nostanut keskustelun kansanedustajien sidonnaisuuksista ja riippuvuuksista.Monet hallintoneuvostot onkin lakkautettu, ja poliitikot ovat menettäneet kivat sivupalkkansa ja etuudet.Punapääoman Tradeka on yleensä keskusteluissa kuitenkin unohtunut.Se jatkaa kuten ennenkin.Kun eduskunta keskustelee tänään ravintoloiden tuista, äänestäjän kannattaa muistaa, että muun muassa Paavo Arhinmäki (vas), Maria Guzenina (sd), Jari Myllykoski (vas), Jukka Gustafsson (sd), Anneli Kiljunen (sd) jne. ovat Tradekan edustajiston jäseniä.Osuuskunta Tradekan jäsenenä saat vuosietuna 20 prosentin alennuksen ruoasta ja juomasta kaikissa Restelin operoimissa ravintoloissa ympäri vuoden. Omia etuja on myös Tradekan luottamusjohdolla.Mitä eduskunta päättää, vaikuttaa suoraan ravintoloiden tuottavuuteen ja asemaan.Kansanedustajilla on myös yksityisellä puolella luonnollisesti omia kytkentöjään.Mutta näissä oloissa kannattaa muistaa, että Tradeka on oma lukunsa.Taistelu Tradekan luottamuspaikoista on vasemmistopuolueissa kovaa, eikä ihme palkkioiden ja etuuksien valossa.Ravintolatuista vastaa hallituksessa työministeri Tuula Haatainen (sd).",1
144,"Hesarin gallup on yhden sortin harvinaisuus gallupien joukossa. Käytännössä puolueiden kannatus on jämähtänyt kuin mammutti ikiroutaan. Järjestys on ennallaan, ja desimaalien muutokset mahtuvat kaikki virhemarginaaliin.Liekö korona syynä vai mikä?Sdp on ykkönen, persut kakkonen, kokoomus kolmonen, kepu nelonen ja vihreät vitonen.Taustalta voi kuitenkin trendien perusteella näkökulmaakin kaivaa. Niitä löytyy ensi hätään kaksi.1. Miksei kokoomus saa kannatustaan nousuun?2. Onko kepu oikeasti saavuttanut pohjat?Kuitataan kokoomus nopeasti alta pois.Kykypuolue kokoomusta on pidetty talouspuolueena. Jos joskus, nyt sen kannatuksen oppositiossa luulisi kasvavan.Mutta ei.Kokoomus onnistui jopa tiputtamaan kannatustaan kolmella kymmenyksellä (ei tilastollisesti merkittävä) 16,5 prosenttiin, mutta nousuun puolue ei sitä saa.Kokoomus on jähmettynyt paikalleen, reagointikyky on heikko.Esimerkiksi toisen asteen ilmaista koulutusta, erityisesti kokoomuslaisten opettajien inhoamaa hanketta, puolue ehti kommentoimaan irrallisten puheenvuorojen jälkeen kunnolla vasta kun juna oli jo mennyt. Kokoomuksen asiasta järjestämä tiedotustilaisuus ei kiinnostanut enää ketään.Peili käteen, puheenjohtaja Petteri Orpo (kok)!Keskusta matelee yhä omissa surkeissa luvuissaan.Mutta jos arvata saa, puolueen johto eli puheenjohtaja Annika Saarikko (kesk) ja puoluesihteeri Riikka Pirkkalainen (kesk) repivät iloa siitä, ettei puolueen kannatus ole laskenut, vaan oli gallupin suurin nousija 0,5 prosenttiyksiköllä (ei tilastollisesti merkittävä) ja sen kannatus on 11,7 prosenttia.Kyselyn kantaluvuissa tuollainen kasvu saattaa perustua tosin silkkaan sattumaan otoksessa. Katsomosta saattoi joku palatakin.Paavo Väyrynen palaa taustalta Annika Saarikon johtaman keskustan ytimeen, kun hänet valitaan ensi lauantaina keskustan puoluehallitukseen. Kuva: Raija SuopajarviMutta alle kymmenen prosentin haamu- tai kauhu­rajan kepun kannatus ei näytä tippuvan. Puolueen tilasto­nikkarit ovat laskeneet, että puolueen pysyvä kannatus kaikissa oloissa on nykyään 8 prosentin luokkaa. Ennen vanhaan se oli 18 prosenttia.Viime kunta­vaaleissa keskustan kannatus oli 17,5 prosenttia. Tuohon lukuun tule vertaus­luku huhti­kuun vaaleissa.Mutta kepussa suhisee muuten.Keskustan puolue­valtuusto on koolla ensi lauantaina Vantaalla.Puolue­valtuuston kokous on historiallinen. Sieltä alkaa nimittäin Paavo Väyrysen (kesk) uusi nousu keskustan johto­paikoille.Väyrynen valitaan lauantaina keskustan ruotsinkielisen piirin edustajana keskustan puoluehallitukseen, puolueen korkeimpaan päättävään elimeen puoluekokousten ja puoluevaltuustojen välillä.Viime viikonvaihteessa Maalahdesta toiminut ruotsinkielinen piiri, puoluejohdon pysyvä mieliharmi, valitsi Väyrysen puheenjohtajakseen, kun kohuttu Peter Albäck luopui tehtävästään Väyrysen hyväksi.Piiri kattaa koko maan ja sillä on automaattisesti paikka keskustan puoluehallituksessa.Taustalla lienee Väyrysen ja Saarikon diili.IS:n tietojen mukaan Saarikko ja Väyrynen ovat tavanneet. Samalla mahdollisesti on sovittu siitä, että Väyrynen ottaa ruotsinkielisen piirin asiat haltuunsa ja tulee ilman suurempaa huutoa puoluehallitukseen. Aikaisemmin Väyrynen ei ole suostunut ruotsinkielisen piirin johtoon.Ehkä samalla keskustan puoluetoimistolla Apollonkadulla haetaan Väyrysen muotokuva takaisin paikalleen. Se nakattiin vintille Väyrysen aikaisempien, presidentinvaaleja edeltäneiden poliittisten seikkailujen aikana.Kepussa suhisee myös sisäisten järjestelyjen takia, kun Saarikko junailee puolueestaan omiin käsiin sopivaa työkalua.Karusti tämän sai kokea keskustan ministeriryhmän valtiosihteeri Jari Partanen (kesk), jolle annettiin tylysti monoa ja paikalle istutettiin keskustan eduskuntaryhmän pääsihteeri, Saarikon luottopakki Anna-Mari Vimpari (kesk). Temppu on herättänyt pahaa verta keskustan sisällä.Ministerikierrätyksistäkin on huhuttu, mutta sellaisia tuskin nähdään ennen kuntavaaleja.Mutta muuten maa jatkaa kuntavaaleja kohti entisessä järjestyksessä Sdp:n vedolla.Sdp saa kiittää kannatuksestaan puheenjohtaja-pääministeri Sanna Marinia (sd), joka viimeksi tiistai-iltana otti jälleen median haltuunsa koko päivän kestäneellä haastattelumaratonilla. Haastatteluita satoi satamalla.Yksi havainto vielä: Hjallis Harkimon Liike Nyt -puolue on vakiinnuttanut kannatuksensa parin prosentin tasolle.Sekin on kokoomukselta pois, minkä se tulee näkemään myös kuntavaaleissa Helsingissä, jossa kokoomuksella on 40 vuotta jatkuneen suurimman puolueen paikka uhattuna.Juttua korjattu 25.11.2020 kello 10.03. Kokoomuksen kannatus tippui 16,5 prosenttiin, ei 16,8 prosenttiin niin kuin jutussa aiemmin luki.",1
145,"Eduskuntavaaleihin on vain kaksi kuukautta. Vaalit järjestetään 2. huhtikuuta.Mutta nopeasti lähestyvät myös presidentinvaalit.Vaalien ensimmäinen äänestyskierros järjestetään tasan vuoden kuluttua 28. tammikuuta 2024.Presidentti Sauli Niinistö liittyy olennaisesti molempiin vaaleihin.Presidenttinä Niinistön viimeinen virkavuosi saattaa olla lopulta uran kovin, kun Suomi pitäisi saada Naton turvatakuiden piiriin ja Vladimir Putinin Venäjä on täysin arvaamaton.Niinistön loppukaudelle vertauskohtaa joutuu hakemaan presidentti J. K. Paasikiven ”hirmuisista” vuosista. Paasikivi valitti toistuvasti päiväkirjoilleen, miten ”hirmuisia” olivat valvontakomission Anrdei Zdanovin toimet, Josef Stalinin politiikka ja kotikommunistien puuhat sotavuosien jälkeisessä Suomessa.Eduskuntavaalien alla Niinistö ei puolestaan malta pitää suutaan kiinni sisäpolitiikan kysymyksistä ja talouspolitiikasta.Ehkä pintapuolinen välitilinpäätös on Niinistön viimeisen vuoden alkaessa paikallaan.Sauli Niinistö on pitänyt kohtuullisesti näppinsä erossa sisä- ja talouspolitiikasta, jotka eivät varsinaisesti presidentin toimivaltuuksiin kuulu.Mutta yhdentoista vuoden aikana on nähty, ettei Mäntyniemen unilukkari malta hiljaakaan olla.Presidentti Sauli Niinistö ja pääministeri Sanna Marin (sd) järjestivät yhteisen tiedotustilaisuuden Nato-hakemuksesta 15. toukokuuta, mutta muuten kaksikon välit ovat olleet jännitteiset. Kuva: Heikki Saukkomaa / LehtikuvaViimeksi tämä nähtiin viime viikonloppuna, kun Niinistö, entinen valtiovarainministeri, puuttui lempiaiheeseensa eli talouspolitiikkaan ja Suomen holtittomaan velkaantumiseen, joka on päässyt ilmiömäiseen vauhtiin Sanna Marinin (sd) hallituksen aikana.Turun Sanomien (TS 21. 1.) haastattelussa Niinistö sanoi, että Suomessa ei ole totuttu pitämään yllä elintasoa, jota ei ole ansaittu.Ansaitsematon elintaso on rahoitettu velaksi.Se on onnistunut matalien korkojen aikana, mutta nyt siitä osuudesta joudutaan varmasti luopumaan, Niinistö sanoi.– Meidän on opittava elämään sen mukaan, mitä me olemme oikeasti tuottaneet hyvää.Samalla Niinistö ihmetteli, miksi Suomessa ei ole vallinnut yleinen tietoisuus asian suhteen. 1990-luvun alun lamaa selätettäessä olosuhteet olivat toisenlaiset.Niinistön mukaan syy on liian pitkään jatkuneessa löysässä rahapolitiikassa.Syytös rahanpainamisesta menee keskuspankeille, mutta piikki on osoitettu myös nykyiselle hallitukselle, jonka jäljiltä valtionvelan korkomenot ovat nousseet 2,6 miljardiin vuodessa – ja nousu jatkuu.Voi vain kuvitella, miten Niinistön lausunnot korpeavat nykyistä vihervasemmistolaista hallitusta, jonka puolueet eivät niinistömäistä talouspolitiikkaa tue, vaikka vielä 1990-luvun lopussa ja 2000-luvun alussa Niinistö ja Sdp:n tuolloinen puheenjohtaja ja pääministeri Paavo Lipponen potkivat palloa samaan maaliin.Ajat ja puolueet ovat muuttuneet henkilöiden mukana.”Presidenttien ystävyysottelut jääkiekossa oli pelattu.Sisäpolitiikassa Niinistö on lisäksi potkinut toistuvasti sekä edellistä että varsinkin nykyistä hallitusta toimiin sisäisen ja rajaturvallisuuden parantamiseksi.Asioiden hidas eteneminen vaalikauden aikana on saanut mustan savun nousemaan Mäntyniemen suunnasta.Kun Niinistö uudenvuodenpuheessaan puhui sisäisen turvallisuuden puolesta ja toivoi sen suhteen edes pohjoismaista tasoa, se tulkittiin hallituspuolueiden piiristä tulevissa kommenteissa tueksi jopa Riikka Purran perussuomalaisten eduskuntavaalikampanjalle.Mutta kuten sanottu:Sanomisen halua Mäntyniemen suunnalta olisi ollut epäilemättä enemmänkin.Siitäkin vähästä, mitä Niinistö on lausunut, olisi varmaan tullut enemmänkin kritiikkiä, mutta Niinistön valtava kansansuosio on pitänyt kriitikot aisoissa ja mölyt pääasiassa mahassa.Ulko- ja turvallisuuspolitiikan osalta Niinistön kulunut vuosi on ollut hurjin, mitä Suomen presidentti on sitten J. K. Paasikiven kauden (1946-56) jälkeen joutunut kohtaamaan.Paasikiven edeltäjä C. G. E. Mannerheim laati YYA-sopimuksen, jonka Paasikivi pani käytäntöön.Natoon hakeminen vastaa historiallisesti merkitykseltään hyvinkin YYA-sopimuksen sorvaamista. Tosin sillä erolla, että Natoon Suomi saa hakea vapaasti, YYA-oli pakkorako, johon Suomen piti sitoutua hävityn jatkosodan jälkeen.Suomen Nato-prosessi lähti liikkeelle 4. maaliskuuta, kun Niinistö tapasi Yhdysvaltain presidentin Joe Bidenin Valkoisessa Talossa. Kuva: Evelyn Hockstein / ReutersNato-jäsenyyden hakeminen kumpusi kansasta, ja jäsenyyteen aikaisemmin penseästi suhtautunut Niinistö luki ajan merkit ja pani toimeen. EU-jäsenyyden jälkeen Natoon liittyminen on Suomen lopullinen irtiotto itäisestä naapurista.Kun Niinistö sanoi ensi töikseen, että nyt naamiot on riisuttu, ilmeistä näki, että Vladimir Putin oli paitsi loukannut koko kansainvälistä oikeutta myös Niinistöä henkilökohtaisesti.Presidenttien ystävyysottelut jääkiekossa oli pelattu.Viime tiistaina Niinistö sanoi vielä Ukrainan-vierailullaan, ettei Venäjän raakuus tule hänelle enää minkäänlaisena yllätyksenä.Sauli Niinistö sanoi tiistaina Ukraina-vierailullaan sodan aiheuttamia tuhoja kommentoidessaan, ettei Venäjän raakuus tule hänelle enää yllätyksenä. Kuva: Seppo Kärki / ISNiinistön johtama Nato-prosessi on historiallinen siinäkin suhteessa, että Suomi veti Ruotsin mukaansa.Mutta prosessi on pahasti kesken, kiitos Turkin presidentin Recep Tayyip Erdoganin ja Unkarin pääministerin Viktor Orbanin.Jäsenyyttä odotellessa sekä Suomessa että Ruotsissa saattaa tulla vilu, vaikka turvatakuita on saatu niin Yhdysvalloilta kuin Britannialtakin.Ylen A-Talkissa torstai-iltana Niinistö sanoi kuitenkin, ettei Suomi ala Turkin edessä ”anelemaan” Nato-jäsenyyttä.Jos jäsenyys ei heinäkuussa Vilnassa pidettävään Naton huippukokoukseen mennessä ala Turkille kelvata, Niinistö aikoo puhua Erdoganille ”kuin mies miehelle” ja nostaa Turkin kehittelemät ongelmat pöydälle ilman venkoiluja.Saattaa olla, että Niinistön virkakauden viimeinen vuosi tulee olemaan vielä lopulta vielä kaikkein vaikein.Putinin Venäjä on täysin arvaamaton. Sota voi eskaloitua.Toivotaan parasta.Samaan aikaan Niinistön asemaa haastetaan, eikä haastajaa kaukaa tarvitse etsiä.Pääministeri Sanna Marin, valtioneuvoston kanslia.Kun Nato-jäsenyyttä haettiin, Marinin ja hänen esikuntansa piiristä viestittiin, ettei esimerkiksi Naton huippukokouksiin osallistuminen ole mikään päivänselvyys. Pääministerilläkin voisi olla roolinsa.Puheet hiljenivät, kun poliitikot ja asiantuntijat sanoivat, että Nato-politiikan johtaminen kuuluu yksiselitteisesti ulko- ja turvallisuuspolitiikkaa johtavalle presidentille, joka on myös puolustusvoimain ylipäällikkö.Tällä viikolla nousi kohu, kun paljastui, että Marin aikoo palkata vielä maaliskuun alkuun mennessä valtioneuvoston kansliaan pääministerin avuksi turvallisuuspoliittisen neuvonantajan, jonka ympärille perustettaisiin uusi yksikkö.Se olisi suurempi kuin presidentin kabinetti.Ulkoministeriö ja presidentin kanslia ovat lausunnoissaan lytänneet pikaisen hankkeen maan rakoon.Osa pitää hanketta myös Marinin ja Sdp:n temppuna jättää seuraavalle pääministerille poliittinen päällystakki – siltä varalta, jos pääministeri on vaikkapa kokoomuksen Petteri Orpo.Enemmän on kuitenkin ollut tulkintoja, että kyseessä on juuri ulko- ja turvallisuuspolitiikkaa johtavan Niinistön haastaminen.”Valittiinpa kuka tahansa, Niinistö saappaat ovat suuret täytettäviksi.Marinin ja Niinistön eriseuraisuutta on ollut vaikea olla havaitsematta, asiassa kuin asiassa. Kuluneen sotavuoden aikana erimielisyydet on pääosin onnistuttu peittelemään.Pikaista, salamyhkäistä asetuksella tehtävää hanketta on kuitenkin vaikea ymmärtää muutamaa viikkoa ennen vaaleja – varsinkin, kun eduskunnan perustuslakivaliokunta syksyllä Nato-lakia koskevassa lausunnossaan totesi, ettei Nato-jäsenyys tarvitse uusia hallinnollisia järjestelyitä.Ylellä Niinistö kommentoi esitystä ja sen valtapoliittisia ulottuvuuksia ja vaikuttumia.– Sitä täytyy nyt näiltä ministeriöiltä kysellä. Mutta presidentin valtaoikeuksiin se ei vaikuta.Monet Sdp:stä sysäävät jo vastuun epämääräisestä hankkeesta valtioneuvoston kanslian alivaltiosihteerin Timo Lankisen ja Marin kansainvälisten asioiden avustajan Lauri Voionmaan niskoille.Presidentinvaalien 1. kierros järjestetään siis tasan vuoden kuluttua 28. tammikuuta 2024.Ei silloin presidenttiä vielä valita.Niinistö itse tosin jää historiaan presidenttinä, joka valittiin suoraan ensimmäisellä kierroksella.Presidentinvaalit ratkeavat toisella kierroksella 11. helmikuuta 2024 ja presidentti vaihtuu maaliskuun 1. päivänä 2024.Valittiinpa kuka tahansa, Niinistö saappaat ovat suuret täytettäviksi.",1
146,"Yllätyksenä työmarkkinoiden kova paine ei voi tulla.Metsäteollisuus ilmoitti jo vuosi sitten, ettei se neuvottele enää koko alaa koskevista työehtosopimuksista, kun nykyiset sopimukset päättyvät.Ne päättyvät vuoden vaihteessa.Tilanne on muuttunut kaikin puolin edellisestä, kahden vuoden takaisesta sopimuskierroksesta. Nyt talous kasvaa. Myös saha- ja vaneribisnes käyvät kuumina ja rahalle on ottajia.Yksi yllätys kuitenkin hankalalle neuvottelukierrokselle on ilmaantunut, mikä on ajanut tilanteen heti alkuun entistä pahemmaksi:Metsäjätti UPM on ilmoittanut, etteivät sille kelpaa enää edes yrityskohtaiset ratkaisut, vaan se tähtää yhtiön osalta toimialakohtaisiin sopimuksiin.UPM:ssä kaikki on suurta, liikevaihtokin on liki 9 miljardia. UPM:n toimialakohtaisetkin sopimukset vastaisivat suuren pörssiyhtiön koko sopimusta.UPM:ssä ihmetellään, miksi sen pitäisi esimerkiksi UPM Biomedicalsissa, joka kehittää puupohjaisia biolääketieteellisiä tuotteita, tehdä sama sopimus kuin paperikoneen valvojien kanssa.Järkeenkäypä kysymys.”Miten suu pannaan ay-liikkeessä, kun UPM aikoo lopettaa esimerkiksi ay-jäsenmaksujen tilittämisen liitoille, ellei uutta, toimialakohtaista sopimusta ole saatu aikaan vuoden loppuun mennessä?Paperiliitto tuntuu ainakin toistaiseksi seuraavan tilannetta hiukan sormi suussa, vaikka puheenjohtaja Petri Vanhala on kauhistellut tilannetta.Pelottelua on ilmassa molemmin puolin. Paperiliiton mukaan UPM olisi leikkaamassa kolmanneksen jäsentensä vuosiansioista, kun esimerkiksi vuorolisiä muutellaan.Vastapuoli muistuttaa maailman muuttuvan ja muuttuneen, joten sopimuksienkin pitää muuttua.Paperiliitonkin kannalta tilanne on vaikea:Miten suu pannaan ay-liikkeessä, kun UPM aikoo lopettaa esimerkiksi ay-jäsenmaksujen tilittämisen liitoille, ellei uutta, toimialakohtaista sopimusta ole saatu aikaan vuoden loppuun mennessä?Kyse ei ole silkasta uhittelusta, vaan siitä, että kun nykyiset sopimukset loppuvat, ne loppuvat kerta kaikkiaan, kun entisiä sopijaosapuolia ei ole.Sen jälkeen mentäisiin sen mukaan, mitä laki sanoo, ei työehtosopimuksen perusteella.Esimerkiksi ay-jäsenmaksujen osalta perintä perustuu siihen, että laki mahdollistaa sen osana työehtosopimusta.Tämä tilanne on tosin vielä kaukana. Sopimukseen on ainakin vielä uskoa, eivätkä viralliset neuvottelut ole vielä edes alkaneet.Tykkejä ajetaan kuitenkin jo asemiin.kun näiden uhkakuvien päälle lisätään se, että työehtosopimusten yleissitovuuskin on uhattuna, aletaan puhua ay-liikkeen varjelemista kruununjalokivistä.Ennen vanhaan pelkkä viittaus yleissitovuuden murtamiseen riitti siihen, että Hakaniemen suunnalta alkoivat uhkaukset yleislakosta, pienemmistä mielenilmauksista puhumattakaan.Myös luottamusmiesten asema on tapetilla, mutta miten, se riippuu lausujasta.Paperiliitto ja Teollisuusliitto ovat linjanneet, ettei ammattiosasto voi tehdä yrityskohtaisia sopimuksia. Työnantajapuolen mukaan kyse on siitä, että ammattiliitot haluavat betonoida liittovaltansa sopimusneuvotteluissa, eivätkä luota paikalliset asiat tunteviin pääluottamusmiehiin.Liitoissa tulkinta torjutaan, tietenkin, ja korostetaan, että luottamusmiehet osallistuvat neuvotteluihin.Perinteisesti sopimuskierroksen on avannut Teknologiateollisuus ja Teollisuusliitto. Sopimus on katkolla marraskuun lopulla eli kohta alkaa olla kiire.Teknologiateollisuus seuraa Metsäteollisuus ry:tä, mutta häveliäämmin.Viime keväänä Teknologiateollisuus ilmoitti jakautumisestaan. Ne jäsenyritykset, jotka haluavat jatkaa perinteisen työehtosopimusjärjestelmän mukaisesti, ohjataan uuteen yhdistykseen eli Teknologiateollisuuden työnantajiin.Riku Aallon johtama Teollisuusliitto seuraa taatusti mielenkiinnolla, kuinka paljon uusi työnantajayhdistys yrityksiä kerää. Vaikka vauhti ei vielä päätä huimaa, Teollisuusliitossa uskotaan, että yrityksiä tulee sen verran, ettei alan yleissitovuus ole vaarassa.Kaiken lisäksi Teollisuusliitto aikoo itsekin painostaa yrityksiä liittymään Teknologiateollisuuden toiseen haaraan, elleivät yritykset ”itse ymmärrä omaa parastaan”.Teollisuusliiton puheenjohtaja Riku Aalto aikoo viiitoittaa teknologiateollisuuden työnantajia oikealle tielle eli tes-maailmaan. Kuva: Jukka RitolaJulkisuudessa Aalto on varoittanut työnantajia hyppäämästä pimeään.Suomessa hoetaan aina, myös työmarkkinoilla, etteivät henkilöt riitele, vaan asiat.Kyse on silti myös henkilöistä, ainakin niistä, jotka joukkojaan johtavat nyt kohti päätylaitaa.Ay-liikkeessä katsotaan erityisen karsaasti juuri UPM:n suuntaan. Kahden muun eli Stora Enson ja Metsä Groupin kanssa sujuu ilmeisesti jouheammin.Kun Metsäteollisuus lopetti vuosi sitten tes-touhut, UPM nappasi sen riveistä heti Jyrki Hollménin työmarkkinapomokseen. Mutta Hollmén on vain osa ketjua.UPM:n toimitusjohtaja, diplomi-insinööri Jussi Pesonen on noussut pikku hiljaa metsäpuolen kovanaamaksi. Jämsän Kaipolan tehtaiden lakkauttaminen vuosi sitten osoitti, että Pesonen näyttää tekevän, mitä aikoo – siinä eivät esimerkiksi pääministeri Sanna Marinin (sd) puheet paljon painaneet.Nyt toimialakohtaisia ratkaisuja ajava Pesonen on antanut ymmärtää, ettei hän pyri Paperiliiton ja Teollisuusliiton suuntaan selätykseen, vaan pistevoittoon pystynujutuspainilla.Ay-liikeessä uskotaan, että UPM:n uhoamisen takana naruja vetelee yhtiön hallituksen puheenjohtaja Björn Wahlroos. Kuva: Kalle Koponen / HSAy-puolella katsotaan, että Pesosen takana naruja vetelee myös ja erityisesti  UPM:n hallituksen puheenjohtaja, pankkipohatta Björn ”Nalle” Wahlroos, joka tekee ay-arvioiden mukaan kaikkensa nujertaakseen suomalaisen ay-liikkeen valtapilarit yksi toisensa jälkeen.Mielenkiintoinen osa ketjua on, että Pesonen on puolestaan Keskuskauppakamarin hallituksen puheenjohtaja, mihin tehtävään hän sai juuri vuoden jatkoajan. Keskuskauppakamarin toimitusjohtaja on Juho Romakkaniemi (kok), kokoomuksen pääministeri- ja EU-komissaaritason entinen avustaja, joten työn ja pääoman taisteluun löytyy talven varalta monta lausujaa.Samaan aikaan kysellään, mikä on Teknologiateollisuuden varatoimitusjohtajan Minna Helteen nykyinen asema, kun tes-kysymykset siirtyivät uudelle yhdistykselle.Jos vastatoimia on tullakseen, ne kohdistetaan ay-puolen näkemysten perusteella tarvittaessa juuri UPM:ään – ei Stora Ensoon tai Metsä Groupiin.Paperiliitossa ja Teollisuusliitossa tiedetään, että suomalaiset metsäfirmat kilpailevat maailmalla myös keskenään.Siksi työrauhakin voi olla yrityksille kallis juttu.Lakot voidaan kohdistaa vain UPM:n osalle, ja AKT voi panna satamat ja viennin kiinni vain UPM:n tuotteilta. Se loisi kilpailuedun UPM:n kilpailijoille.Yksi arvoitus mahdollisten tukilakkojen osalta on juuri AKT:n rooli, sillä liitolla ei ole tällä hetkellä varsinaista puheenjohtajaa, vaan tehtävää hoitaa vt:nä ensimmäinen varapuheenjohtaja Pekka Lehtonen.Viimeistään talvella nähdään, mitä tuleman pitää.Mutta jos metsä- ja teknologiateollisuudessa saadaan nimet sopimuksiin, helmikuun lopussa umpeutuvat julkisen puolen sopimukset. Siellä edessä on vielä kovempi vääntö, kun hoitajien Tehy saattaa ajaa palkkavaatimuksiaan joukkoirtisanoutumisuhalla.",1
147,"Pääministeri Sanna Marin (sd) vierailee maanantaina Pohjoismaiden pääministerikokouksessa Oslossa.Se onkin taas kaivattua asiajulkisuutta viime viikonlopun jälkeen.Viikonloppuna pääministeri kävi näyttäytymässä Helsingin Flow-festivaaleilla.Siitä on taas puhetta riittänyt.Lue lisää: Sanna Marin poseerasi yhteiskuvissa festareilla: nautti juhlahumusta kimaltavassa kierrätystopissaJa varsinkin kuvia, erityisesti sosiaalisessa mediassa.Samoin kuin edellisestä keikasta Turun Ruisrockiin.Muutapa ei kesän aikana pääministeristä ole juuri kuulunutkaan.Siinä missä 83 miljoonan asukkaan Saksan liittokansleri Olaf Scholz keskeytti kesälomansa heinäkuussa Fortumin ja Uniperin vaikeuksien takia, Sanna Marin jatkoi lomaansa Italiassa ja jätti selittelyt omistajaohjausministeri Tytti Tuppuraiselle (sd).Aihe on Sdp:llekin kiusallinen.Siksi siitä ei puhuta.Se sen sijaan on käynyt selväksi, että Marinia, 36, festivaalit miellyttävät ja ajoittain viihdekenkä vie pääministeriä muutenkin Kesärannasta baanalle.Eikä siinä mitään.Eikä bilejulkisuus näytä syövän Marinin kannatustakaan, päinvastoin. Elämme imagopolitiikan aikaa.Myös Sdp:n kannatus on kohtuullinen (Yle: 20,3 %).Vallitsee melkoisen laaja yksimielisyys, että Sdp:n kannatus on lähinnä Marinin ansiota. Kannattaa muistaa, missä tilanteessa Marin sai Sdp:n haltuunsa: Antti Rinteen (sd) jäljiltä puolueen julkikuva oli onneton, samoin kannatus.Aika on taatusti myös pääministeriä kuluttava, kiitos koronan ja Venäjän sotapolitiikan, joka vei hujauksessa Suomen pyrkimään Naton jäseneksi.Eli onneksi olkoon!Mutta on kuitenkin nippu kiusallisia kysymyksiä, kun politiikka heräilee alkavaan syksyyn.Edessä on kahdeksan kuukauden vaalimaraton huhtikuun 2. päivänä järjestettävien eduskuntavaalien alla.Ja kahdeksan kuukautta ennen vaaleja Sdp:llä on siis all-in (kaikki pelissä) Marinin nimissä. Puolueen muu kärki on todella ohut. Heinä-elokuun Sdp on pärjännyt Tuppuraisella ja perhe- ja peruspalveluministeri Aki Lindénillä (sd), mutta jälki on ollut sellaista, että pitkään ei pärjättäisi.”Sdp on pääministeri-puheenjohtajansa johdolla päättänyt tehdä näkyvillä festivaaliesiintymisillä tietoista politiikkaa, kun on huomannut, etteivät boomerit hänelle kuitenkaan mitään mahda.Ensimmäinen kiusallinen kysymys Marinin osalta palautuu Uniperiin ja Fortumiin.Onko Sdp puheenjohtajansa Marinin johdolla valinnut taktiikan, että demaripääministeri yritetään pitää kiusallisista asioista ulkona? Luotetaan siihen, että kiusalliset asiat unohtuvat?Mutta voiko miljardien kupru unohtua – olletikin, kun laskun lopullinen suuruus on yhä auki? Ja laskua maksaa umpivelkaantuneen Suomen suomalainen veronmaksaja – Saksaan.Kerrotaan Marinin kuitenkin soittaneen Scholzille. Olisi kai tuon voinut kertoa suomalaisillekin, kun Scholz kertoi Uniperin ongelmista saksalaisillekin.Mutta siinä tapauksessa olisi ollut pelko joutua vastaamaan kiusalliseen uteluun:Miten tästä eteenpäin?Sen sijaan pääministerin esiintymistä viikonvaihteen Flow-festivaaleissa mainostettiin myös Sdp:n nimissä jo etukäteen.Siitä voi tehdä yhden johtopäätöksen:Sdp on pääministeri-puheenjohtajansa johdolla päättänyt tehdä näkyvillä festivaaliesiintymisillä tietoista politiikkaa, kun on huomannut, etteivät boomerit hänelle kuitenkaan mitään mahda.Keskustelutilaisuudessa Marin kannatti rikollisille kovempia rangaistuksia, siitä syntyi uutinen. Mutta varsinainen tilan haltuunotto nähtiin vasta illemmalla, mikä lienee ollut tarkoituskin.Mutta toimiiko valittu linja loppuun saakka?Kestääkö se kahdeksaa kuukautta?Ylilyöntien vaara on ilmeinen, varsinkin kun katsoo Marinin esiintymisiä myös taaksepäin.Tulevaa talvea on paasikivimäisittäin kuvattu hirmuiseksi.Inflaatio laukkaa, kaikki kallistuu, ruoka ja polttoaineet. Akuutisti pitäisi sanoa jotakin venäläisten turistiviisumeista.Sähkön hinta nousee talvikuukausina sellaiselle tasolle, että perinteisestä keskiluokkaisesta demarikodistakin rahat uhkaavat loppua arkihaasteiden edessä.Lue lisää: Pääkirjoitus: Sähkön hurja hinta ajaa monen perheen talouden katastrofin partaalle – hallituksen kerrottava nopeasti helpotuksistaEdessä on perhekohtaisia katastrofeja, joiden edessä hallitus tai Marin eivät voi vältellä vastuutaan.Syksyn palkkakierroksesta odotetaan painajaismaista, eikä hallitus tai Marin voi juosta sitäkään karkuun.Marinin kannalta hankalaksi tekee asian se, että palkkainflaatiota rakentavat sd-vetoiset ammattiliitot, ja hallitukselle inflaatio on vaarallista. Viimeistään vuodenvaihteessa Marinin silmille tulee myös terveydenhuoltoalan palkkakiista, kun Super ja Tehy mittauttavat hintansa.Maksajana on valmiiksi Marinin kaudella valmiiksi umpivelkaantunut valtio, ja valtionlainojen korkomenot paukkuvat punaisena muun päälle.Vuoden vaihteessa aloittavat myös uudet sote-alueet – nekin valmiiksi köyhinä.Tällaisissa tilanteissa saattaa käydä niin, että pääministerin erilaisiin asustekokonaisuuksiin painottunut glitter-esiintyminen on räikeässä ristiriidassa kansalaisten arjen kanssa.Tai mene ja tiedä.Pääministeri-instituutiohan on jo sanana melkein kielletty, ja siihen turvautuvatkin vain rohkeimmat boomer-sedät kolumneissaan.Loppukesästä mediassa on puitu viestintäasiantuntija Katleena Kortesuon tuoretta kirjaa Journalismin kuolema (Tammi).Kortesuon mukaan henkilökeskeisessä politiikassa toimittaja muuttuu nopeasti vallan vahtikoirasta vallan sylikoiraksi. Erityisesti tämä näkyy Kortesuon mukaan Marinia koskevissa mediasisällöissä.Kun tieto Marin esiintymisestä Flow-festivaaleilla levisi, nähtiin myös yksi uuden poliittisen mediakulttuurin ilmentymä.Marinin kiihkeimmät kannattajat kiirehtivät tuomitsemaan sosiaalisessa mahdollisen kritiikin jo etukäteen tyyliin ”teitä on varoitettu”.Tämäkin on uutta Suomessa.Mutta toimii.Media on kohtalaisen hiljaa, mutta myös oppositio varoo hyökkäämästä suosittua pääministeriä vastaan, varsinkin kokoomus. Ehkä kokoomus pelkää Marinin suosiota; ehkä sitä, että mieleen palautuu ex-pääministeri Alexander Stubb (kok) elävänä tikkatauluna kesällä 2014.Yhden helpotuksen tulevaa talvea vastaan Sdp ja Marin saavat myös hallituskumppani keskustasta.Keskustan puheenjohtaja, valtiovarainministeri Annika Saarikko tekee aloitteita ja ottaa tämän tästä kantaakseen asioita, jotka hallituksessa kuuluisivat enemmän pääministerille kuin valtiovarainministerille.Ei ihme, että Sdp:n kannatus on noussut yli 20 prosentin ja kepun kannatus uhkaa laskea alle kymmenen prosentin. Tässäkin kepu kuittaa laskun vihervasemmistolaisessa hallituksessa, loppuun saakka näköjään.Energia-asiantuntijat miettivät tulevan talven sähkön hinnoittelufutuureita.Mikä lie olisi nyt Marin-futuurin hinta huhtikuun eduskuntavaalipäivää odotellessa?",1
148,"Setä Arkadia toteaa heti alkuun, että pääministeri Sanna Marin (sd) löysi itsestään vihdoin viimeinen vastuullisen johtajan koronakriisin keskellä – torstaina. Maailman toiseksi nuorin pääministeri, 34, esiintyi kyselytunnilla ja illan tv-haastatteluissa kuten kriisin keskellä kuuluukin.Sanotaan silkalla suomella ja kehutaan kerrankin, kun on kehumisen aihetta: hyvin meni, jopa vakuuttavasti.Tulitukea tuli myös presidentti Sauli Niinistöltä, joka kävi niin ikään Ylellä rauhoittamassa kansalaisia.Tällaisissa kriiseissä johtajuus ja esiintymiskyky punnitaan. Pääministeri on sitä varten, että hän antaa johtajuudelle kasvot, kun isänmaa on ongelmissa.Ja lisätään: Viimeinkin. Kalkkiviivoilla.Nimittäin vielä keskiviikkoillan A-Studiossa Marin polki hallituksen ikuista rukousmyllyä, jossa vastuuta sysättiin moneen kertaan THL:lle, viranomaisille, virkamiehille ja ties kenelle – kunhan ei omalle kohdalle satu.Kun Marinilta kysyttiin lisärajoitusten mahdollisuuksista, vastaus tuli kuin ulkoavaruudesta tyyliin minäentiijämittään:– Minulla ei ole tietoa, onko tällaisia suosituksia pohdittu, kuultiin pääministerin suusta.Häh? Se nyt vain on niin, että kun osa kansalaisista on vaarassa, pääministeri ei tule tv-studioon levittelemään käsiään ja sanomaan, ettei tiedä mitään.Että kysykää viranomaisilta, ne saattavat jotakin tietää.Toivotaan, että se oli laitimmainen kerta, ja tästä eteenpäin pääministeri ja hallitus tekevät sitä, mihin he ovat pyrkineet ja mihin heidät on valittu: kantamaan vastuuta.Tähän saakka tämä hallitus on ollut vastuun suhteen kummallinen eläjä: siitä on ollut mukava puhua, mutta käytännössä poliittisen vastuun kantamista on pelätty kuin ruttoa, tai tässä tapauksessa koronaa.Vastuun sysääminen virkamiehille on ollut hallituksen ammattitauti, mikä näkynyt siellä ja täällä. Erityisesti vastuun vältteleminen on pesiytynyt vihreisiin ministereihin.Kun ulkoministeri Pekka Haavisto (vihr) alkoi junailla syksyllä ”operaatio korpea” Syyrian al-Holin pakolaisleirin suomalaisten kotiuttamiseksi, hän oli kaatamassa poliittista vastuuta konsulipäällikkö Pasi Tuomisen niskaan, kun sen paremmin Haavisto kuin hallitus ei saanut poliittista linjausta ns. elämän ja kuoleman kysymyksessä aikaiseksi.Samaa vältä vastuutasi -peliä pelasi myös sisäministeri Maria Ohisalo (vihr) Turkin ja Kreikan pakolaiskriisissä. Ministerin kanta EU:n ulkorajakiistassa heilui kuin tuuliviiri. Kun keskelle sotkua päätettiin lähettää suomalaisia rajaviranomaisia, niin näytti, että heidän rooliinsa jäi tehdä poliittinen päätös, millä ehdoilla Kreikan ja Turkin rajalla pitää toimia. Soitelkaa Frontexille, jos kreikkalaisten kanssa tulee ongelmia, saattoi henkisen käpykaartiviestin tulkita.Sellaista vastuunkantoa. Huvittavaksi tilanteen tekee se, että hallitukseen on palkattu yhden armeijan verran avustajia ja valtiosihteereitä, joiden määrää on perusteltu nimenomaan poliittisen ohjauksen tarpeella. Siitä huolimatta virkamiesten asema on vain korostunut. Kun jotakin suunnitellaan ja tulee toteuttamisen ja vastuun hetki, niin ministerin ja valtiosihteerin taholta kantautuu kaino pyyntö virkamiehen suuntaa:– Äiti, tuu pyyhkimään!Ja kun vastuuta pannaan virkamiehille, niin sitäkin voi ihmetellä, kenelle. Kansa katsoi ihmeissään, kun THL:n johtaja Markku Tervahauta valisti kansalaisia perjantaina koronaviruksen vaaroista televisioidussa tiedotustilaisuudessa: räkäluutu nenän alla ja nokka valuen. Jos Suomessa alkaa ura hyytyä, Iranissa on ehkä apulaisterveysministerin paikka auki.PS 1. Koronaviruksen jalkoihin on jäämässä myös kevään odotetuin työtaistelu. Hoitajien Tehy ja Super ovat vaatineet palkkakierroksella muita 1,8 prosenttia suurempia korotuksia kymmenen vuoden palkkaohjelmalla. Lakkouhka on leijunut ilmassa. Sopimukseton tila alkaa huhtikuussa, mutta kansallisen hätätilan aikana Tehyn Millariikka Rytkösen saattaa olla hiukan vaikea heilua lakkokenraalina barrikadeilla. Viis koronapotilaista, sairaalat kiinni? Häh?",1
149,"Annika Saarikko palaa keskustan ministerivitjaan tiede- ja kulttuuriministeriksi vanhempainvapaalta ensi viikon torstaina, mutta sitä huomisen info ei koske.Jos arvata saa, Saarikko ilmoittaa haastavansa istuvan puheenjohtajan Katri Kulmunin keskustan Oulun puoluekokouksessa syyskuun alussa.Muu olisi teatteria.Kulmuni vastasi puolestaan saman tien ilmoittamalla jatkavansa laajaa kuntakierrostaan. Hän kertoi olevansa valmis ”kiertämään jokaisen keskustakunnan”.Kepussa pahasti harventunut kenttäväki käy jo nyt kuumana tulevan kaksintaistelun takia.Kepu ei olisi kepu, jos vastaehdokkaita selän takana kehuttaisiin. Ei – kumpaakin haukutaan olan takaa heti sen jälkeen, kun oma ehdokasta on saatu hätäisesti ylistettyä. Ja joskus toisinkin päin.Saarikon kannattajat kehuvat, miten pirteän vaihtoehdon keskusta hänestä saisi. Samalla suunavauksella muistutetaan, että Kulmuni ei ole saanut avauksia aikaan, visio puuttuu ja kepun kannatus sen kuin alenee.Lisäksi konsulttikohun aiheuttama alkukesän ero valtiovarainministerin paikalta oli huonosti hoidettu ja toiminta harkitsematonta. Kuulemma piiritkään eivät tykkää, kun Kulmuni puheenjohtajakiertueellaan niitä häiritsee.Kulmunin kannattajat puolestaan muistuttavat, ettei tällä ole vajaan vuoden puheenjohtajuutensa aikana takana yksiäkään käytyjä vaaleja.Kepussa olisi ennenkuulumatonta, että puheenjohtaja vaihdettaisiin pelkkien gallupien pohjalta. Varsinainen mittaus on vasta ensi kevään kuntavaaleissa. Siellä tavoite onkin kova, varsinkin, kun ehdokasasettelu laahaa. Viime kerralla 2017 keskusta sai 17,5 prosentin kannatuksen.Samalla Kulmunin kannattajat muistuttavat pahaenteisesti, ettei Saarikko ole mikään varsinainen vaihtoehto. Yksi ihminen ei mitään muuta, eikä Saarikko ole auringontekijä. Se ettei edellishallituksessa sote edennyt Saarikon ollessa perhe- ja peruspalveluministerinä, muistetaan myös usein mainita. Oletettu kansansuosio on äkkiä kaluttu, lisätään.Lisäksi kentälle myydään kahta tietoa: Kulmuni haluaa kuulemma kepun oppositioon jo alkusyksystä, Saarikko ei. Tästä kertoisi se, että Kulmuni on arvostellut EU:n elvytyspakettia ja luvannut esiintyä jämäkästi, mitä talouteen ja työllisyyspolitiikkaan tulee.Saarikon myötä kepu jatkaisi hallituksessa, ministerit saisivat jatkaa, samoin iso avustajakaarti hyvällä palkalla, maahan ei tulisi poliittista kriisiä ja luottoluokitus säilyisi.Kepun kentällä kannattaa pitääkin pää kylmänä, mitä uskoa.– Nyt ei kannata luottaa keneenkään, sanoo muuan kepuveteraani.Myös ehdokkaiden taustavoimista keskustellaan.Saarikon taustavoimiksi epäillään ns. epäpyhää kepun liberaalisiiven ja lestadiolaisten yhteenliittymää, jossa hääräävät ex-pääministeri Juha Sipilän (kesk) ja toisen ex-pääministerin, nykyisen valtiovarainministerin Matti Vanhasen (kesk) entiset ja nykyiset erityisavustajat.Kulmunin kova arvostelu on puolestaan saanut solidaarista myötäkaikua kentällä, eli peli ei ole vielä selvä.Se on toki sanottava, että jos Saarikko kisaan ilmoittautuu – kuten on syytä olettaa – hän on vahva ennakkosuosikki. Sitä todistavat kyselytkin.Mutta pelkästä Saarikko–Kulmuni-kaksintaistelusta ei ole kyse.Kisaan ilmoittautunee muitakin. Ehdokkuudella saa nimeä esiin ja muistutuksen kepun kentälle:– Minäkin olen olemassa!Tällaisia ehdokkaita voisivat olla esimerkiksi eduskuntaryhmän eteläpohjalainen puheenjohtaja Antti Kurvinen, keskustan keskisuomalainen varapuheenjohtaja Petri Honkonen tai pirkanmaalainen kansanedustaja Jouni Ovaska.Ja jos ehdokkaita ei ala ilmaantua, tai peli ei kunnolla käynnisty, ties vaikka elinkeinoministeri Mika Lintilä Toholammilta lähtisi kisaan mukaan.Etäisesti keskustan tilanne tuo mieleen sdp:n puheenjohtajaruletin 1990-luvun alussa. Sdp sai tarpeekseen eriparikenkiin pukeutuneesta, änkyttävästä Pertti Paasiosta ja vaihtoi tämän liituraitamieheen, STS:n pankinjohtajaan Ulf Sunqvistiin. Siinäkään ei hyvin käynyt, vaan muutos ja vaihtoehto löytyi vasta kun Paavo Lipponen otti sdp:n haltuunsa vuonna 1993.Se ero keskustan ja sdp:n välillä toki on, että sdp:n gallupkannatus oli tuolloin jopa 36 prosentin tasolla. Kepu leijuu hätäisesti yli 10 prosentin rajan yläpuolella.Kepulle siis kyse on elämästä ja kuolemasta.Saapa nähdä, alkaako nyt sellainen käytäntö, että keskustakin vaihtaa johtoaan vuoden välein?Joka tapauksessa kepun kentällä kuhisee kuukauden ajan ja lujaa.Ketä kiinnostaa enää sdp:n puoluekokous Tampereella elokuun lopussa? Sen ainoa anti on, että jollakin saattaa palautua mieleen, että sdp:tä onkin johtanut vielä Antti Rinne eikä Sanna Marin, mutta Tampereella tämä itsestäänselvyys korjataan ja kirjataan.",1
150,"Eduskunta järjestäytyy tiistaina vaalikauden viimeisille valtiopäiville. Puhemies vaihtuu Anu Vehviläisestä (kesk) Matti Vanhaseen (kesk).Presidentti Sauli Niinistö avaa valtiopäivät virallisesti keskiviikkona.Karusti, toista kertaa koronarajoituksilla peräkkäin. Niinistö puhuu, puhemies vastaa, kansanedustajat ovat paikalla, mutta yleisöä ei.Valtiosalissa ei kahvitella.Vaalivaltiopäivät tarkoittaa sitä, että eduskunta istuu 2. huhtikuuta 2023 järjestettäviin eduskuntavaaleihin saakka.Siis istuu, ellei hallitus kaadu sitä ennen.”Viikonloppuna alkoivatkin jo tutut puheenvuorot: keskusta lähtee hallituksesta, ellei…Hallituksen mahdollisia kaatajia on kaksi, osittain samoista syistäkin –  tosin eri suuntaan:Keskusta tai vihreät.Vihreät on vaalitappion jälkeen sekaisin, joten siitä ei osaa sanoa sitä eikä tätä. Haluaako puolue nostaa profiiliaan?Kumpi ehtii hallituksesta ulos ensin, vihreät vai kepu? Syyt olisivat samat eri suuntiin tosin. Annika Saarikon kepu sai itsetunnon aluevaaleissa, vihreät Iiris Suomelan johdolla pohjakosketuksen. Kuva: Emmi Korhonen / LehtikuvaSen sijaan keskusta sai  hyvästä aluevaalituloksesta itsetuntoa ja ponnistusvoimaa.Viikonloppuna alkoivatkin jo tutut puheenvuorot: keskusta lähtee hallituksesta, ellei…Puheenjohtaja valtiovarainministeri Annika Saarikko (kesk) sanoi Ilta-Sanomien haastattelussa, että kepu aikoo olla omissa arvoissaan peräänantamaton.–  Ei hallituksen työlista vaalituloksesta  helpommaksi muuttunut. Samat vaativat paperipinot täällä odottivat sen jälkeenkin. Vaalitulos tekee keskustasta entistä lujemman omien arvojensa puolustajan, Saarikko tiivisti.Samaan aikaan varapuheenjohtaja, kansanedustaja Petri Honkonen (kesk) julmisteli Suomenmaan haastattelussa, että lähtöfiilis vallitsee:–  Siihenkin pitää varautua, että keskusta lähtee. Ei se mahdotonta ole. Paljon riippuu demareista, että sitoutuvatko he pitämään  taloudesta huolta niin, että Suomi selviää, vakka korot nousisivat.Mielenkiintoista, että keskustan äänenkannattaja Suomenmaa pani juttunsa verkkoon Saarikon IS-haastattelun jälkeen, vaikka Honkosen Saarijärven saunalöylyissä tehty haastattelu julkaistiin lehden paperiversiossa jo 7. tammikuuta.Ennen aluevaaleja. Vaalihaastattelu.Mutta uho on päällä.Aiheita riittää: helmikuun työllisyyspäätökset, ilmastopäätökset maaliskuussa ja kehysriihi huhtikuussa.Samoja asioita mietitään vihreissä – ja tasan toiseen suuntaan kuin kepussa. Puolue on kuitenkin vaalitappion jälkeen niin sekaisin, että määrätietoisia päätöksiä on hankala tehdä.Lisäksi vihreiden ongelma hallituksesta lähdön suhteen on se, siltä jäisi kesken monta sille tärkeää asiaa: esimerkiksi luonnonsuojelulaki, maankäyttö- ja rakennuslaki, kaivoslaki ja eläinsuojelulaki.Pääministeripuolue Sdp on pannut kentälle kovimman talousosaajansa, varapuheenjohtaja Matias Mäkysen (sd), joka rauhoittelee, että talous ja työllisyys ovat Sdp:llekin tärkeitä asioita.”Kyse on jälleen kerran siitä, että kuka jaksaa ottaa kepun uhoamisen tosissaan.Kyse on jälleen kerran siitä, että kuka jaksaa ottaa kepun uhoamisen tosissaan.Kepun hallituksesta lähteminen alkaa olla osa hokemarimpsua:Lähti kuin kepu hallituksesta; lähti kuin hauki kaislikosta; lähti kuin kuppa Töölöstä. Jne.Eli onko kyseessä vain turha suunpieksentä?Viimeksi marraskuussa kepu käytti Saarikon johdolla kovaa kieltä hallituksen tulevaisuudesta puoluevaltuuston kokouksessa Rovaniemellä.Saarikko lupasi käydä hallitusviisikon kanssa selventävät keskustelut talouskurista ja kevään kehysriihestä.Jonkinlaiset keskustelut käytiin joulun alla, mutta niistä ei kukaan tainnut tulla hullua hurskaammaksi.Honkonen sanoo Suomenmaan haastattelussa, että kepu viihtyisi hallituksessa, ellei siellä olisi vihreitä tai vasemmistopuolueita?Siis yksin? Rkp:täkin kepussa pidetään nykyään vasemmistopuolueena.Mutta edellishallituksessa kepulle ei maistunut yhteistyö myöskään kokoomuksen kanssa. Pääministeri Juha Sipilä (kesk) kaatoi hallituksensa suurieleisesti muutama viikko ennen vaaleja.Keskustan sisälläkin ihmetellään, missä vaiheessa kepusta on tullut puolue, joka ei pärjää muiden kanssa. Ennen vanhaan juuri keskelle sijoittuva, sovitteleva kepu oli liima erimielisissäkin  hallituksissa.Toisaalta sekin on totta,  että kepu on väärässä joukossa. Se olisi tosin pitänyt ymmärtää jo kevään 2019 hallitusneuvotteluissa, eikö jatkaa parkumista vielä liki kolme vuotta tapahtuneen jälkeen.Joka tapauksessa hallituksen osalta alkaa kohta viimeinen vuosi.Soten hallitus sai puserrettua, mutta senkin osalta suurimmat haasteet ovat vasta edessä.Taloudessa tarvittavien rakennemuutoksien osalta hallitus ei saa edes välttävää arvosanaa. Sen sijaan velkaa on otettu ennätysmäärä ja budjettikehykset on unohdettu.”Valtiovarainministeripuolueena keskusta kantaa joka tapauksessa vastuun kaikista hallituksen tekemisistä – ja ennen muuta tekemättä jättämisistä. Kepun johto tuntuu hartaasti unohtavan oleellisimman:Valtiovarainministeripuolueena keskusta kantaa joka tapauksessa vastuun kaikista hallituksen tekemisistä – ja ennen muuta tekemättä jättämisistä. Kepu on ollut kohta kolme vuotta hallituksen kakkospuolue ja kuitannut kaiken.Huipennus oli viime kevään kehysriihi, jossa keskusta uhitteli aikansa, kunnes se nöyrtyi tai pääministeri Sanna Marin (sd) nöyryytti sen jatkamaan hallituksessa. Kepun vaatimuksista huolimatta budjettikehykset nakattiin Säätytalon ikkunasta pihalle.Sekin jää historiaan, että kepun tuolloinen valtiovarainministeri Matti Vanhanen jätettiin ennen kuulumattomalla tavalla hallituksen kehysriihestä ulos.Nyt kun Vanhanen perii kepun sisäpiirijärjestelyillä puhemiehen paikanAnu Vehviläiseltä,, sopii toivoa, että Vanhanen pitää sentään kiinni oikeudestaan johtaa eduskunnan puhemiesneuvostoa kaikissa oloissa...Vedonlyöjät voivat kevään aikana lyödä vetoa hallituksen kestokyvystä.Yksi asia, joka takaa hallituksen jatkon, on se, että Venäjän uhittelu Ukrainaa kohtaan muuttuu avoimeksi sodaksi.Silloin maailma on sellaisessa jamassa, ettei Suomessakaan hallitusta kaadeta. Ehkä jo nyt kansalaiset toivovat hallitukselta enemmän turvallista vakautta kuin sisäistä riitelyä.",1
151,"Pääsiäispyhinä Setä Arkadia ei voi jättää ihmettelemättä, millainen politiikan kärsimysviikko Golgatan teineen ja perustuslakivaliokuntineen on takana!Vertaus ei ole ontuva, sillä liikkumisesta tai tarkemmin ottaen liikkumisen rajoituksista nytkin puhuttiin. Tässä Sanna Marinin (sd) poliittisessa Via Dolorosassa on kyse eräänlaisesta rospuuttoon liittyvästä yhteiskunnallisesta kelirikosta seurauksineen, joista yksi on se, että hallituksen talloma polku alkoi äkkiä pehmetä, eikä se kanna enää raskaita kuormia.Tapahtui ihme, joka pääsiäiseen yleisesti liitetään. Näet ihmeen lailla hallituksen määrätietoinen koronataival pysähtyi kuin seinään.Ehkä kuluneesta viikostakin pyhät miehet ja naiset tekevät kirjoituksia, joiden todenperäisyyttä pohditaan vielä tulevina aikoina monissa kirkollis- ja puoluekokouksissa.Kun ajatellaan, että hallitus on ohjelmassaan vannonut nojaavansa tietoon ja tutkittuun päätösperäisten päätöksien päätöksentekoon, miten voi käydä, että kävi kuin kävi! Miten perustuslakivaliokunnalle voi tulla hallituksen ja valtioneuvoston kanslian suunnalta perusoikeuksiin liittyvää sutta ja sekundaa, kun lakiesityksen olivat tarkastaneet ja hyväksi nähneet ainakin seuraavat hahmot:1. Pääministeri Sanna Marin ja ”varapääministeri” Krista Kiuru (sd);2. Heitä vähäisemmät ministerit, rkp:n oikeusministeri Anna-Maja Henrikssonia myöten;3. Oikeuskansleri Tuomas ”Viikari” Pöysti;4. Valtioneuvoston kanslian alivaltiosihteeri Timo ”koristekonsulentti” Lankinen;5. Marinin poliittinen valtiosihteeri Henrik Haapajärvi (sd) ja auringon peittävä ministereiden avustaja-armeija (jolla sivumennen sanoen piti olla lainvalmistelua parantava vaikutus);6. Ja kaiketi se muuan mies, joka katosi väkijoukkoon, ja jota voidaan lopulta syyttää kaikesta kuten huonossa rikosromaanissa, koska tällä kertaa liikkumisrajoitusten kaatumista ei voi panna Helsingin pormestarin Jan Vapaavuorenkaan (kok) tilille, vaikka mieli tekisi.Niin että, miten kaiken jälkeen lakiesitys kaatui, vaikka Marin vasta joulun alla sanoi valtioneuvoston palaverissa legendaariset sanat ”minä hoidan perustuslakivaliokunnan”?Homman piti olla selvä, koska Marinin edeltäjä Antti Rinne siirrettiin varapuhemiehen paikalta ”hoitamaan” perustuslakivaliokuntaa, ja nyt juuri Antti sanookin Sannan hallitukselle, ettei kuulkaa käy!Miten on mahdollista, että kaiken jälkeen Marin hallituksineen joutuikin perustuslakivaliokunnan ja sen puheenjohtajan Anttivangiksi?!?Setä A:lle kuiskaillaan, ettei Rinteelle ollut sittenkään edes vastenmielinen kokemus kertoa julkisuuteen, ettei hallituksen sekava lakiesitys täyttänyt alkeellisiakaan perustuslain vaatimuksia.Kuiskutteluun liittyy tietoja, etteivät Marinin ja Rinteen välit ole yhtä hyvällä tolalla kuin vielä muutama kuukausi sitten oletettiin. Tähän liittyy myös korkeampaa demarimatematiikkaa, että funktio, jossa Rinteen piti siirtyä Marinin hallituksen työministeriksi, ei olisikaan toteutumassa.Kun päälle lisätään vielä Ylen kuntavaaligallup, jossa Sdp:n kannatus sukelsi 18 prosenttiin ja kolmannelle sijalle, niin se tarkoittaa kovenevaa keskustelua Sdp:n sisällä.Ehkä puolueen nykyjohto joutuu nyt kuulemaan enemmän jopa eduskuntaryhmän syrjäytettyjä tovereita ja ryhmän puheenjohtajaa Antti Lindtmania, jonka Marin yritti joulunalusoperaatiossa sivuuttaa varapuhemieheksi. Ne jotka alennetaan, ne ylennetään, sanotaan Isossa Kirjassakin, kuten Matteus kertoo.– Ja minne katosi Krista Kiuru, kun pääministeri on ongelmissa. Missä luuraa tämä Marinin tukija?Tämän kysymyksen esitti Setä A:lle eräs demaritoveri. Kyseessä on kuulemma Kiuruun liittyvä lajityypillinen katoamisoperaatio, kun johtajalla on ongelmia. Jahka selviytyjä on selvillä, lintu ilmestyy ruokintapaikalle, toveri lisää.PS 1. Pääministerille kuuluu poliittinen vastuu, mutta hallituksen tarvitsemien syyllisten etsiminen jatkuu heti pääsiäisen jälkeen. Ykkössijalla on oikeuskansleri Pöysti. Syystäkin. Nukkuiko Pöysti, kun olisi pitänyt olla hereillä?",1
152,"Setä Arkadia onnittelee Suomen Keskustaa, joka purjehtii myötätuulessa täysin purjein kautta Suomen! Saavutuksia on niin viljalti, ettei Setä A. oikein tiedä mistä aloittaa. Joka tapauksessa aloitettava on, sillä keskustaväki tykkää, kun puolueesta kirjoitellaan positiivisessa sävyssä – tai ylipäätään kirjoitellaan.Hesarin tuoreimmassa eduskuntavaaligallupissa kepu sai 14 prosentin kannatuksen ja alkaa hätyytellä pronssipaikkaa (!) pahimmalta viholliselta perussuomalaisilta, jonka kepu tosin löi jo aluevaaleissa – tai ennen muuta niissä, mikä alkaa näkyä, kuten näkyy:1. Juha Sipilä: Ex-pääministeri Sipilä nousi aluevaaleissa Pohjois-Pohjanmaan äänikuninkaaksi 3 310 äänellä. Nyt paikallissatraapit ovat sopineet, että Sipilä nousee myös Pohjois-Pohjanmaan aluevaltuuston puheenjohtajaksi. Saavutus on melkoinen, sillä Sipilä kaatoi oman hallituksensakin juuri soteen. Sipilän pätevyyttä tehtävään ei tosin kannata epäillä ja valinta on vaalituloksen mukainen.Nyt muut saavat pitää Sipilän tunkkia sen aikaa, kun hän  heiluttaa sotenuijaa. Oulun seudulla odotetaan, että Sipilä sammuttaa myös poliittisten pyromaanien tuhotyöt – Sipilän nuijan alla on paitsi sote, myös palo- ja pelastustoimi. IS:n HAAPALA-TV:n haastattelussa Sipilä sanoi, ettei peru päätöstään luopua eduskunnasta. Toisaalta ei Sipilän pitänyt lähteä aluevaaliehdokkaaksikaan...Kepu hoitaa! Ex-pääministeri Juha Sipilä nousee Pohjois-Pohjanmaan maakuntavaltuuston puheenjohtajaksi, ex-ministeri Tapani Tölli hallituksen puheenjohtajaksi. Kuva: Kai Tirkkonen2. Tapani Tölli: Kepun saavutukset kruunaa Mari Kiviniemen (kesk) hallituksen tyrnäväläinen hallinto- ja kuntaministeri Tapani Tölli (kesk). Neljän kauden ex-kansanedustaja nousee Pohjois-Pohjanmaan hyvinvointialueen hallituksen puheenjohtajaksi.3. Santeri Alkio: Keskustaliikkeen isä S. Alkio (1862–1930) tuskin uskoi, että haaveet maakuntien Suomesta toteutuvat nähtävällä tavalla: - Ei tämän näin hyvin pitänyt mennä, sanoisi Alkio, jos eläisi.4. Matti Vanhanen: Sipilän ohella Vanhanen on kuin vanha maali, joka ei lähde pesemälläkään. Ensin Vanhanen palasi puhemieheksi ja nyt hän kyseenalaistaa Olli Rehnin (kesk) aseman kepun itseoikeutettuna presidenttiehdokkaana. IS:n gallupissa Vanhanen sai jo 25 prosentin kannatuksen Rehnin 38 prosenttia vastaan. Vanhanen on sanonut, ettei lähde (kolmatta kertaa) kisaan, mutta niinpä hän sanoi valtiovarain­ministerin pestistäkin...Nostalgian nimissä kuva 17 vuoden takaa: Olli Rehn ja Matti Vanhanen viettävät Eurooppa-päivää vuonna 2005. Ja taas kepulla menee lujaa, Rehn johtaa presidenttipörssiäkin! Kuva: ARI-VEIKKO PELTONEN5. Olli Rehn: Rehn johtaa kokonaiskisaa tasapaisteissa ulkoministeri Pekka Haaviston (vihr) kanssa. Sedälle vinkataan, että kepun sisäisen kotirauhan merkeissä olisi viisainta taipua Rehnien ehdokkuuden taakse. Rehn olisi muuten kolmas kepulainen joka nousisi Suomen Pankki -taustalla presidentiksi. Ensimmäinen oli Kyösti Kallio, toinen Urho Kekkonen. Ahti Karjalainen yritti, mutta edes itänaapurin keskuspankin tuki ei riittänyt.6. Annika Saarikko: Puheenjohtaja Saarikko on selättänyt jo kahdet vaalit. Saarikon voimasta kertoo, että hänen erityisavustajansa Ann-Mari Kemell (kesk) pyrkii Saarikon johtaman valtiovarainministeriön budjettipäälliköksi.Toisaalta näköjään melkein kaikki erityisavustajat ovat jättämässä uppoavaa hallituslaivaa. Viimeisin umpipoliittinen nimitys junailtiin työministeri Tuula Haataisen (sdp) erityisavustajalle Matti Hirvolalle (sdp), joka nostettiin työ- ja elinkeinoministeriön viestintäjohtajaksi. Nyt olisi taas ikään kuin kepun vuoro – Kimmo Tiikaisen (kesk) nimityksestä Geologisen tutkimuslaitoksen pomoksi on näet jo aikaa.7. hallitussaavutukset: Muuan rohkea keskustavaikuttaja NN aikoi vierailla keskisuomalaisessa Karstulan turvepitäjässä ja kehua kepun hallitussaavutukset kehysriihen alla seuraavalla tavalla:–  Kuulkaapas! Viis tuosta turpeesta – meillä on sentään nyt maailman paras translaki!Katso Sipilän torstainen haastattelu tästä: Ex-pääministeri Juha Sipilä HAAPALA-TV:ssä: Vieläkö olisi halua pääministerihommiin? Mitkä pisteet nykyhallitukselle?",1
153,"Kun Valko-Venäjä yrittää työntää tuhansia siirtolaisia rajan yli Puolaan, monella on palautunut mieleen hallitsemattomaksi karannut tilanne Suomessa 2015–16.Silloin Eurooppaan tuli 1,3 miljoonaa pakolaista / siirtolaista, Suomeen noin 32 000.Nyt tilanne on hiukan toinen, mutta myös vaarallisempi.Valko-Venäjän diktaattori Aljaksandr Lukashenka testaa hybridisodankäynnin keinoin, mikä on EU:n yhtenäisyys. Koekaniineina ovat Puola ja Liettua. Puola on siirtänyt rajalle jo 12 000 sotilasta.Mutta mitäpä jos kohdemaana olisi Suomi ja hybridisodankäynnin toteuttajana suoraan Vladimir Putin ja Venäjä?Esimakua siitä saatiin talvella 2015–16, kun Venäjä työnsi ”pakolaisia” Lapissa Raja-Joosepin raja-aseman kautta Suomeen talven paukkupakkasissa. Kulkuneuvona monella tulijalla oli pyörä, mikä jo kertoi, että kyseessä oli suunniteltu asia.Raja-Joosepin kautta tuli Venäjältä talvella 2015-16 pyörillä pakolaisia Suomeen. Kuva: Arja PaananenSuomi sai tilanteen hallintaansa diplomatian keinoin, Venäjän kanssa kahden kesken.Silloin päätettiin, että tulevaisuuteen tulee varautua.Onko niin käynyt?Ei varsinaisesti, todellakaan.Nyt asia on poliittisessa polttopisteessä ja akuutti.Olisiko aika herätä ja panna vauhtia masiinaan?”Lakiesityksessä ei valmistauduta sellaiseen tilanteeseen, jossa vieras valtio järjestää maahanmuuttajien tulvan organisoidusti ja vaarantaa Suomen rajaturvallisuuden ja sitä kautta myös sisäisen turvallisuuden.Sanna Marinin hallitus kyllä valmistelee lakia aiheesta eli laajamittaisen maahantuloon varautumisesta, mutta esimerkiksi suojelupoliisi pitää lausunnossaan lakiesitystä jo ennalta torsona.Monet näkevät, että laki itse asiassa pahentaa, eikä paranna varautumista.Laki olisi tarkoitus saada eduskuntaan keväällä. Lausuntokierros päättyi elokuussa.Lakiesityksessä ei valmistauduta käytännössä lainkaan sellaiseen tilanteeseen, jossa vieras valtio järjestää maahanmuuttajien tulvan organisoidusti ja vaarantaa Suomen rajaturvallisuuden ja sitä kautta myös sisäisen turvallisuuden.Eli toteuttaa siis niin sanottua hybridivaikuttamista ellei jopa -sodankäyntiä, kuten Valko-Venäjä nyt Puolan rajalla.Henki on se, että kaikki otetaan vastaan, ja siksi suurin ongelma on järjestää tulijoille tilat ja huolehtia vastaanottokapasiteetista. Lakiesityksessä kannetaan suurinta huolta siitä, mihin tulijat saadaan mahdutettua.Taustalla presidentti Sauli Niinistö on IS:n tietojen mukaan ajanut vauhtia hybridivarautumiseen, mutta Maria Ohisalon (vihr) johtamassa sisäministeriössä tahti on kauniisti sanottuna verkkaisempi ja suunta toinen.Niinistö on tukenut ajatusta, että kansallisen turvallisuuden nimissä lakimuutos  kytkettäisiin valmiuslainsäädäntöön.Kaikki sisään -politiikka on näkynyt myös sisäministeri Ohisalon julkisissa lausunnoissa.Näin Ohisalo valotti valmistautumista eilisessä twiittiketjussaan:–  Suomessa on varauduttu laajamittaiseen maahantuloon monin tavoin. Tämän varautumisen perustana ovat kv-sopimukset ja perus- ja ihmisoikeuksien kunnioittaminen sekä erityisesti haavoittuvassa asemassa olevien ihmisten suojeleminen muun muassa tällaiselta hyväksikäytöltä. 6/6Lukashenkalle vastaavat twiitit tulevat taivaanlahjana, sillä juuri tuollaisia diktaattorit tarvitsevat, ja niiden edessä demokratia näyttää avuttomuutensa, koska niitä on helppo testata ja haastaa.Kaiken lisäksi hallituksen kannanotoissa näkyy kaksinaismoralismi. Se, ettei Kreikka ottanut vastaan pakolaisia, sai hallituksen hiljaisen suostumuksen. Sitä ehkä paikataan Suomessa varmuuden vuoksi kotimaiseen käyttöön tarkoitetuilla humanistisilla kannanotoilla.Keväällä 2020 Ohisalo kertoi Ylen haastattelussa, että jos vuoden 2015 tapahtumat toistuivat, Suomi ei voisi rajoittaa tulijoiden vastaanottoa. Sellaista Ohisalo ei pitänyt  mahdollisena.–  Kansainvälisen oikeuden mukaan turvapaikkahakemukset pitää käsitellä. Suomelta ei valtiona löydy sellaisia keinoja, että voisimme sanoa, että emme käsittelisi näitä hakemuksia. Me käsittelisimme ne hakemukset.Ohisalon linjoilla oli myös ulkoministeri Pekka Haavisto (vihr) maanantain A-Studiossa. Hän muistutti, että joukossa aina voi olla niitä, jotka oikeasti tarvitsevat humanitaarista apua, ja joiden hengestä, terveydestä voi olla juuri sillä hetkellä kysymys.Haavisto vastasi kokoomukselle, joka on vaatinut, että Suomeen viranomaisille luodaan hätätilatoimivaltuus, jolla raja voitaisiin tilapäisesti sulkea kokonaan turvapaikanhakijoilta.Kansanedustaja Heikki Vestman (kok) ja 16 muuta kokoomuslaista jättivät asiasta myös kirjallisen kysymyksen.Päättäjien ja hallituksen kiireet tuntuvat hitailta, sillä pakolaisten / siirtolaisten nostaminen hybridivaikuttamisen keinovalikoimaan on ollut tiedossa jo kauan.Varsinkin Suomessa.Kun Neuvostoliitto hajosi 1990-luvun alussa, Suomessa pelättiin jo silloin hallitsematonta tilannetta. Hallitus teki salaisia suunnitelmia pakolaisleireistä.Pahin ei toteutunut, eikä tuolloin vielä edes sanapari hybridivaikuttaminen ollut tiedossa. Nyt on, ja pahin voi olla joku päivä edessä.”Itse kunkin kannattaa käydä sisäistä mielikuvituspeliä, jos Suomi joutuisi vastaavaan tilanteeseen kuin Puola nyt ja tulijoita olisi tuhansia - ellei  kymmeniä tuhansia.Itse kunkin kannattaa käydä sisäistä mielikuvituspeliä, jos Suomi joutuisi vastaavaan tilanteeseen kuin Puola nyt ja tulijoita olisi tuhansia, ellei kymmeniätuhansia.Olisiko Suomen rooli taluttaa hybridivaikuttamisen nimissä tänne ohjatut ja lähetyt pakolaiset suojaan vai panna raja kerta kaikkiaan kiinni itsevaltaisen röyhkeyden edessä?Ainakin EU:n apua ja yksimielisyyttä siinä tilanteessa toivoisi.Eduskuntaryhmissä tilanteeseen tunnutaankin heräävän.Tätä kirjoitettaessa sähköpostiin tuli keskustan eduskuntaryhmän puheenjohtajan Juha Pylvään referaatti, jonka mukaan keskustan eduskuntaryhmä katsoo, että hallituksen on varauduttava estämään siirtolaisten laajamittainen maahantulo Suomeen.Ehkä sisäministeriökin muuttaa valmistelemansa lain henkeä?",1
154,"Sunnuntaina yksi ympyrä sulkeutuu, kun keskustan puoluevaltuusto valitsee Paavo Väyrysen keskustan puoluehallituksen jäseneksi. Puoluevaltuuston piti kokoontua Vantaalla, mutta Uudenmaan koronarajoitusten takia kokous siirrettiin Mikkeliin. Suurin osa seuraa kokousta etänä Teams-yhteyksillä.Puoluehallitus on keskustan poliittisen päätöksenteon ykköspaikka, joka käyttää ylintä poliittista valtaa puoluekokouksen ja puoluevaltuuston jälkeen ja tekee poliittiset linjaukset.Joskus puoluehallituksella on isompi rooli, joskus vähäisempi. Puolueen puheenjohtajan mukaan.Tilanne on kieltämättä kummallinen. Puoluevaltuustossakin moni on hieraissut silmiään viime viikkojen käänteistä, joissa harva on enää pysynyt mukana – kuten Väyrysen osalta usein käy.Kyse on siitä, että Väyrynen nousee puoluehallitukseen puolueen ruotsinkielisen piirin kiintiöpaikalta. Ruotsinkielisellä piirillä, joka kattaa koko maan, on automaattisesti kielikiintiöön perustuva paikka puoluehallituksessa.Maalahdesta toiminut ruotsinkielinen piiri on ollut puolueen mieliharmi vuosikausia lähinnä sen värikkään puheenjohtajan Peter Albäckin takia. Albäck on roiminut esimerkiksi sosiaalisessa mediassa keskustan johtoa painokelvottomilla termeillä vuosikausia.Toissa viikonloppuna keskustan Keski-Pohjanmaan piiri vaati jopa, että ruotsinkielinen piiri pitää erottaa puolueesta. Väyrynen palasi alkuvuodesta keskustan jäseneksi juuri ruotsinkielisen piirin kautta.Tilanne muuttui, kun Väyrynen itse suostui viime viikonloppuna ruotsinkielisen piirin puheenjohtajaksi. Ja nyt Väyrynen siis palaa raamatullisesti ruotsinkielisten kautta kuin tulivaunuilla keskustan kovimpaan ytimeen.Asiaa käytiin läpi viime tiistaina, kun keskustan puheenjohtaja, tiede- ja kulttuuriministeri Annika Saarikko tapasi Väyrysen.Puolueen kannalta kuka tai mikä tahansa on Albäckia parempi. Saarikko on halunnut, että ruotsinkielisen piirin toiminta tutkitaan perusteellisesti. Väyrynen on esittänyt ratkaisuksi ulkopuolista selvitysmiestä. Asiaa puidaan puoluehallituksen kokouksessa perjantaina, ennen puoluevaltuuston kokousta.Joku voisi nähdä historian ironiaa, että Väyrynen palaa kaiken kukkuraksi keskustaan vielä sovinnon tekijänä!Väyrysellä on yhä myös lujaa kannatusta keskustan kentällä.Puoluesihteeri Riikka Pirkkalaisen (kesk) mukaan Väyrysen paluulla on myös suuri symbolinen merkitys, mikä tukee hänen mukaansa myös Saarikon puoluekokouksessa esittämiä ajatuksia ”keskustan liitosta”.– Ehkä meille kaikille on suuri arvoitus, mihin Paavo tähtää. Mutta keskustan kentällä halutaan, että Paavoon suhtaudutaan kunnioittavasti, Pirkkalainen tiivistää IS:lle.Väyrynen lähti poliittiselle kiertoradalle, kun hän keskustaan pettyneenä perusti 2016 eurojäsenyyttä vastustavan kansalaispuolueen, joka ajautui parissa vuodessa sisäisiin riitoihin ja perustajakin erottiin puolueesta. Kuntavaaleissa 2017 Väyrynen kulki niin ikään omia teitään perustamansa Terve Helsinki -listoilla, joka teki vaaliliiton Helsingissä kristillisdemokraattien kanssa. Seitsemän tähden liike oli myös yksi Väyrysen monista liikkeistä.Varsinainen näytelmä nähtiin viime presidentinvaaleissa, kun Väyrynen keräsi riittävästi kannattajia ja pääsi kalkkiviivoilla itsenäiseksi ehdokkaaksi. Vaaleissa hän nolasi sekä keskustan että keskustan presidenttiehdokkaan Matti Vanhasen (kesk). Väyrynen sai kaksi prosenttiyksikköä Vanhasta paremman tuloksen prosentein 6,2 – 4,1.Väyrynen on ilman mitään epäilyksiä Suomen lähihistorian näkyvin ja värikkäin poliitikko, jonka uran läpikäymiseen ei tekstitila riitä.Jos Saarikko odottaa, että Väyrysestä tulee kuuliainen ja hiljainen puoluehallituksen jäsen, niin turhaan odottaa. Väyrynen ottaa taatusti tarvitsemansa tilan haltuunsa.Puoluehallituskokemuksen puutteesta Väyrystä ei ainakaan voi syyttää. Väyrynen valittiin eduskuntaan jo 1970. Puolueen varapuheenjohtajaksi hän nousi 1972, ja puheenjohtajan paikan hän nappasi Johannes Virolaiselta (kesk) 1980.Virheitään Väyrynen ei juuri myönnä – yhtä lukuun ottamatta. Virheekseen hän laskee sen, että luopui 1990 keskustan puheenjohtajan paikalta, joka meni Porin puoluekokouksessa Esko Aholle (kesk.) Väyrynen on arvioinut, että jos hän olisi jatkanut puolueen johdossa, Suomi ei olisi EU:n eikä ainakaan EU:n rahaliiton jäsen.Moni ihmetteli, että Väyrynen palasi takaisin keskustaan juuri ruotsinkielisen piirin kautta.Kun puoluehallituskuvio paljastui, paljastui samalla, että Väyrynen oli laskenut kuvion tarkkaan. Konsulttina hankkeessa on tiettävästi häärännyt myös keskustan entinen puoluesihteeri Jarmo Korhonen.Väyrynen on 74-vuotias eli saman ikäinen kuin Yhdysvaltain paikkansa jättävä presidentti Donald Trump, mutta neljä vuotta nuorempi kuin Yhdysvaltain presidenttinä aloittava 78-vuotias Joe Biden.Ehkä näiden esimerkkien perusteella Väyrynen aikoo olla vielä ehdokkaana 2024 presidentinvaaleissa? Se kannattaa keskustassa ottaa huomioon.Viimeksi ex-puheenjohtaja Juha Sipilä (kesk) junaili Vanhasen ehdokkaaksi juuri Väyrysen pelossa. Operaatio koki siis mahalaskun, ja jätti arvet myös Olli Rehnille (kesk), joka olisi halunnut myös ehdokkaaksi.Väyrynen on väläyttänyt lähtevänsä kuntavaaleissa myös Helsingin pormestarikisaan.Juha Sipilä jää keskustan historiaan ainoana puheenjohtajana, joka kyllästyneenä jätti Väyrysen temput lopulta omaan arvoonsa.Väyrynen otti sen verran nokkiinsa, että luopui puolueen kunniapuheenjohtajan tittelistä. Tuolloinen puoluesihteeri Timo Laaninen (kesk) kantoi saman tien myös Väyrysen muotokuvan pois Apollonkadun puoluetoimiston paraatitiloista.Naulataanko se taas seinälle? Se jää nähtäväksi.Nykyinen puheenjohtaja Annika Saarikko on siis palauttanut puoluejohdon ja Väyrysen puhevälit. Kannattaa muistaa, että Saarikko on yksi monista, joka on ehtinyt toimia myös Väyrysen avustajana.Saarikko peri Väyrysen avustajan paikan 2009 Riikka Pakariselta (kesk), joka valittiin Väyrysen tuella EU-parlamenttiin. Väyrysen ex-avustaja Pakarinen on nykyään keskustan varapuheenjohtaja. Myös edellinen puheenjohtaja Katri Kulmuni (kesk) hankki poliittiset kannuksensa Väyrysen avustajana, kuten moni muukin.Sunnuntain jälkeen on vanha seurakunta koolla taas.",1
155,"Hallitustunnustelija Petteri Orpon (kok) keskiviikon tiedotus­tilaisuudessa ei kuultu varsinaisesti mitään uutta.Se oli jo etukäteen selvää.Lue lisää: Petteri Orpo kertoi: Tämä on tilanne hallitus­tunnusteluissa – Sdp:n Mäkyseltä välitön vastausEi Orpo vielä voi mitään uutta sanoakaan. Prosessi on kesken.Uutisia voi odottaa ensi viikolta, kun keskustelut mahdollisten hallituspuolueiden välillä syvenevät.Mutta asiahiljaisuuden keskeltä voi poimia selvimmän signaalin:Tärkeintä on talous. Se on myös toiseksi tärkeintä. Myös kolmanneksi tärkeintä. Jne.Julkisen talouden rahoituspohjaan on pakko puuttua. Kuusi miljardia / vaalikausi tuli mainituksi.– Ei voi tekemättä jättää, Orpo sanoi presidentti Sauli Niinistöä siteeraten.Se tarkoittaa sitä, että kun Orpo vapun jälkeen aloittaa hallitusneuvottelut, hän ajaa Säätytalolle oikeistovaunuilla.Mukana kokoomuksen matkassa siis perussuomalaiset, Rkp ja kristillisdemokraatit.Sdp:n suuntaan railo on liian suuri. Kyse on juuri julkisen talouden tasapainottamisesta.Nyt käydään poliittista teatteria, jossa pelaajat etsivät irtopisteitä.Ensi viikolla eroja esimerkiksi perussuomalaisten ja Rkp:n välillä saataneen tasoitettua sen verran, että porukka mahtunee samasta ovesta Säätytalolle.Ja kun porukka sinne menee, se tulee sieltä ulos hallituksena.Näin on käynyt aina, eikä ole syytä epäillä, etteikö kävisi nytkin.Vuoden 2011 hallitusneuvotteluissa porukka pakkasi välillä kamat kassiin ja neuvottelut keskeytettiin. Lopulta joukko palasi takaisin, ja simsalabim, juhannuksen aatonaattona ulos tuli Jyrki Kataisen (kok) hallitus.Eri työryhmissä porukka riitelee aikansa, mutta myös hitsaantuu.Toki, kun politiikasta on kyse, kannattaa varmuuden vuoksi todeta, että kaikki on mahdollista. Olkoon tämä kuin pienellä präntillä luettava muistutus vakuutusasiakirjassa.Orpon tiedotustilaisuutta eduskunnan valtiosalissa seurasivat tarkkana Rkp:n ja perussuomalaisten eduskunta­ryhmien puheenjohtajat Anders Adlercreutz ja Lulu Ranne.Paikalla pörähti myös Sdp:n varapuheenjohtaja Matias Mäkynen.Hän vaikutti edellisiin verrattuna poliittiselta turistilta.Orpo lupasi siis ilmoittaa hallituspohjan mahdollisesti ennen vappua.Kannattaako?Vähemmällä pääsee, jos tekee sen vapun jälkeen.Eipähän tarvitsi vielä kuunnella kuin vasemmistoliiton vappurienausta, jos Sdp olisi vielä odotushuoneessa?",1
156,"Vaaleihin on tasan kaksi kuukautta.Nyt menee jännäksi.Ylen tuoreen gallupin mukaan Sdp (19,1 %) on ohittanut perussuomalaiset (18,4 %) ja kokoomus  (21,6 %) on tippunut sen verran, että aikaisempi 5 prosenttiyksikön ero Sdp:hen on supistunut 2,5 prosenttiyksikköön.Jos tuollainen tulos lyötäisiin pöytään 2. huhtikuuta, se tietäisi todennäköisesti sinipunahallitusta ja pirullisen vaikeita hallitusneuvotteluita.Eniten huomiota kiinnittää siis kokoomuksen kannatuksen lasku. Kokoomus on yhä ykkönen, mutta se on gallupin suurin putoaja, vaikka muutokset mahtuvatkin virhemarginaaliin.Sinänsä se ei ole yllätys. Niin kävi myös Juha Sipilän johtamalle keskustalle 2015 vaalien alla.Kokoomuksen on epäilty olevan loppusuoralla itse itsensä suurin vihollinen ja Petteri Orpon ”sammakoita” lasketaan sekä puolueen vihollisten että omien joukossa.Mutta kun syitä miettii, yksi ajatus tulee väistämättä mieleen.Johtuuko kokoomuksen kannatuslasku siitä, että se tuki tammikuussa hallituksen esitystä translaiksi sosiaali- ja terveysvaliokunnassa?”Tätä teoriaa tukisi sekin, että Sari Essayhin kristillisdemokraatit on gallupin suurin nousija. Puolueen kannatus nousi 1,1 prosenttiyksiköllä 4 prosenttiin.Eilinen lopullinen äänestys eduskunnassa ei ole gallupiin ehtinyt vaikuttaa, mutta varsinkin moni puolueen konservatiivinen kannattaja on julkisuudessakin ihmettelyt puolueen linjaa kiistellyn lain suhteen.Myös sitä on ihmetelty, osa naureskellutkin, että kokoomus ajoi lakiin linjan, että sukupuoli-ilmoituksen voi tehdä kerran vuodessa.Eilen esimerkiksi Eija-Riitta Korhola, puolueen entinen varapuheenjohtaja, ilmoitti eroavansa kokoomuksesta. Syitä oli muitakin, mutta translaki yksi.Tätä teoriaa tukisi sekin, että Sari Essayhin kristillisdemokraatit on gallupin suurin nousija. Puolueen kannatus nousi 1,1 prosenttiyksiköllä 4 prosenttiin.Toisaalta perussuomalaisen kannatus laski vajaalla prosenttiyksiköllä.Tutkimuksen tehneen Taloustutkimuksen tutkimusjohtaja Tuomo Turja sanoo Ylellä, että aikaisempaa isompi osa ennen kokoomusta kannattaneista ei nyt ilmoittanut kantaansa.Kannastaan epävarmoja on muutenkin enemmän kuin viimeksi, nyt kantansa ilmoitti vain 69 prosenttia vastanneista.Pääministeri Sanna Marinin johtaman Sdp:n kannatus on pysynyt kutakuinkin ennallaan, nyt se nousi 0,3 prosenttiyksikköä.Mutta se, että istuva pääministeri pitää vielä kaksi kuukautta ennen vaaleja puolueensa kakkospaikalla, on hyvä saavutus.Jos Sdp ponkaisisi pääministeripaikalta ykköseksi, vastaavaan saavutukseen on yltänyt viimeksi Paavo Lipponen (sd) 1999 vaaleissa. Toinen perättäisen vaalivoiton ottanut pääministeri on keskustan Matti Vanhanen 2007.2011 vaaleissa tulikin sitten perussuomalaisten ”iso jytky”, ja suomalainen puoluekenttä meni pysyvästi uusiksi.Jos Ylen gallupin perusteella aletaan tehdä hallitusta, sinipunan todennäköisyys kasvoi jälleen jonkin verran.Mutta, kuten sanottu, hallitusneuvotteluista tulisi pirullisen vaikeat.Sdp esitteli keskiviikkona talousohjelmansa, joka eroaa kokoomuksen linjasta kuin yö päivästä tai kuu auringosta.Säästöjä siinä ei ole nimeksikään verrattuna kokoomukseen, joten jommankumman pitäisi antaa näyttävästi periksi hallitusneuvotteluissa.Lue lisää: Kommentti: Sdp:n ja kokoomuksen talouslääkkeet ovat kuin yö ja päivä – yksi seikka yhdistääNykypohjaa on turha haikailla, vaikka hallituspuolueiden yhteinen kannatus on 51,1 prosenttia.Annika Saarikon johtama kepukaan ei ole nimittäin niin masokistinen, että se lähtisi uudelle hallituskierrokselle vihreiden kanssa, varsinkin kun vihreät (10,3 %) meni jälleen kepun (10,1 %) ohi.Myös Riikka Purran paineet kasvoivat.Kun Sdp, vihreät ja vasemmistoliitto ovat torjuneet hallitusyhteistyön jo etukäteen perussuomalaisten kanssa, puolue voi varmistaa hallitukseen pääsyn vain olemalla suurin.Monet, muun muassa tämän kirjoittaja, ovat pitäneet mahdollisena myös persujen ykköspaikkaa.Nyt se mahdollisuus näyttää pienemmältä.Kaksi kuukautta on samaan aikaan sekä lyhyt että pitkä aika.Kaikki on mahdollista.",1
157,"Perustuslakivaliokunta on ollut myrskyn kourissa uskottavuutensa takia ulkoministeri Pekka Haaviston (vihr) ministerivastuuasian käsittelyn yhteydessä.Sdp istutti eilen valiokunnan johtoon ex-puheenjohtajansa Antti Rinteen (sd) sairauslomalle jääneen Johanna Ojala-Niemelän (sd) paikalle.Rinteen nimi on herättänyt epäilyksiä, sillä vasta vuosi sitten hän sai Posti-sotkusta kehkeytyneen luottamuspulan takia potkut pääministerin paikalta. Sen jälkeen hänelle raivattiin varapuhemiehen paikka.Moni on muistellut myös Rinteen aikaisempaa toimintaa.Taskussa on esimerkiksi hovioikeuden sakkotuomio parin vuoden takaa, minkä hän sai toimistaan ammattiliitto Pron puheenjohtajana.Eli sekä valiokunnalla ja Rinteellä on näytön paikka, mitä tulee poliittiseen uskottavuuteenNyt Rinne siis sanoo Helsingin Sanomissa uskovansa, että kiistellyt valmiuslait tulevat käyttöön:– Jos valmiuslaki tulee, se saattaa luoda lisää työtä tammikuussa. Minun arvioni on, että jollain aikataululla valmiuslaki joudutaan ottamaan käyttöön, Rinne arvioi lehden haastattelussa.Rinne saattaa hyvinkin olla oikeassa, että valmiuslait otetaan käyttöön.Mutta sen ennakointi ei kuulu perustuslakivaliokunnan puheenjohtajalle, sillä valiokunta joutuu viime kädessä ottamaan kantaa siihen, täyttyvätkö valmiuslain käyttöön ottamisen kriteerit.– Ei, ei, ei herranen aika! Ei tuollaisen arvion esittäminen kuulu puheenjohtajalle, valiokunnan piiristä hämmästellään.– Se on hallituksen arvioitava. Valmiuslakien käyttöön ottamiselle on todella tiukat kriteerit, jotka valiokunta käy läpi, kun hallitus on kriteerinsä kertonut ja esityksen antanut.Hallitus keskusteli asiasta eilen, ja pääministeri Sanna Marin (sd) ilmoitti, että tällä hetkellä valmiuslakien käyttöön ottaminen ei ole vaihtoehtojen joukossa. Tilanne voi muuttua, ja asia saattaa nousta esille maanantaina, kun oppositionkin edustajat on kutsuttu koolle.Mutta nyt herää kysymys:Tietääkö perustuslakivaliokunnan puheenjohtaja jotakin, mitä muut eivät tiedä? Esimerkiksi pääministeri Sanna Marinin ja hallituksen todelliset aikomukset?Siis esimerkiksi sen, että valmiuslait todella otetaan käyttöön? Ja hän kertoo sen julkisuuteen.Perustuslakivaliokunnassa asia on siis jo herättänyt ihmetystä. Miksi puheenjohtaja ennakoi jo tilanteen, johon perustuslakivaliokunta joutuu ottamaan myöhemmin kantaa?– Ei hän tällä tavalla voi asiaa kommentoida. Siis etukäteen, pitkäaikainen valiokuntavaikuttaja arvioi IS:lle.Kun eduskunnan takavuosina arvostetuin valiokunta rypee sen pahimmassa kriisissä, tuoreen puheenjohtajan kannattaisi olla todella varovainen, mitä suustaan päästää.Johanna Ojala-Niemelä lupasi medialle ”kurinpalautusta”, kun se kertoi valiokunnassa käsiteltävistä keskeneräisistä asioista. Mitenköhän Ojala-Niemelä kommentoisi sitä, että hänen seuraajansa kertoo jo etukäteen uskovansa, ennen valmiuslakien esittämistä, että ne otetaan myös käyttöön?Kannattaako perustuslakivaliokunnan asiasta mitään enää lausuakaan, kun lopputulos tiedetään?",1
158,"Eduskunnan perustuslakivaliokunnan ylle on laskeutunut synkkä poliittinen varjo sen jälkeen, kun se alkoi käsitellä kymmenen kansanedustajan tekemää peruslain mukaista muistutusta ulkoministeri Pekka Haaviston (vihr) toimien lainmukaisuudesta al-Holin kotiutusten valmistelussa.Yleisesti on epäilty, että Haavisto selviää tapauksesta kuin koira veräjästä, koska hallituspuolueilla on perustuslakivaliokunnassa enemmistö. Samalla on herännyt jälleen keskustelu eduskunnan ulkopuolisen perustuslakituomioistuimen tarpeellisuudesta.Nyt perustuslakivaliokunnan puheenjohtajaJohanna Ojala-Niemelä (sd) ja perustuslakivaliokunnan sihteeri, valiokuntaneuvos Matti Marttunen  tulivat erittäin poikkeuksellisella tavalla julkisuuteen puolustamaan valiokuntaa esitetyiltä epäilyksiltä.Helsingin Sanomien Vieraskynä-palstalla he vakuuttavat, ettei valiokunta tee päätöstä Haaviston asemasta valiokunnan poliittisten voimasuhteiden perusteella.– Perustuslakivaliokunnan toiminnan vakiintuneena lähtökohtana on ollut, etteivät valiokunnan tulkinnat lakiehdotusten perustuslainmukaisuuden arvioinnissa ole olleet sidoksissa hallituspohjaan tai eduskunnan poliittisiin voimasuhteisiin, Ojala-Niemelä ja Marttunen kirjoittavat.Ilmeisesti he kokivat olevansa pakotettuja ulostuloonsa viime viikkojen keskustelun jälkeen.Epäilyjä valiokunnan tulevan päätöksen varmasta lopputuloksesta – Haaviston kannalta myönteisestä – on esittänyt muun muassa Turun yliopiston eduskuntatutkimuksen keskuksen johtaja, professori Markku Jokisipilä. Hän kertoi pitävänsä Haaviston asemaa ”turvattuna” jo valiokunnan ja eduskunnan poliittisten voimasuhteiden takia.Lue lisää: Ulkoministeri Haavisto tiistaina perustuslakivaliokunnan tenttiin al-Hol-toimistaan – Tutkija: Kyllähän tämä harvinaista onJos Jokisipilän logiikkaa on uskominen, perustuslakivaliokunnan tutkintaa voidaan pitää turhana, mikäli lopputulos tiedetään etukäteen.Lisää vettä myllyyn tuli viime lauantaina, kun presidentti Tarja Halonen sanoi Ylen Ykkösaamussa, että Haaviston toimien tutkinnassa on kyse presidenttipelistä.– Minun ystävistäni osa kyseli, että tälläkö sitä Haaviston presidentinvaalikampanjaa yritetään kammeta, että ei nämä asiat ole miltä ne näyttävät, Halonen totesi haastattelussa.Kyse on siis Haaviston toiminnasta ulkoministeriössä ja siitä, yrittikö hän syksyllä painostaa ulkoministeriön konsuliosaston päällikköä Pasi Tuomista toimimaan lainvastaisesti al-Holin kotiuttamisoperaatioissa.Kun Tuominen ei virkamiehenä hyväksynyt ministerin lainvastaiseksi kokemaansa käskytystä, Tuominen siirrettiin syrjään tehtävistään.Joulukuussa hallitus sai lopulta aikaan poliittisen linjauksen al-Holin kotiutuksista, mutta Tuomisen asema ulkoministeriössä on yhä epäselvä.IS:n tiedossa ei ole, mitä Tuominen on vastannut Haaviston pyyntöön tulla jatkamaan konsulipäällikön tehtävässä. Haavistohan toivotti, että Tuominen on ”tervetullut jatkamaan tehtävässään”, vaikka aikaisemmin oli kiistänyt Tuomisen syrjäyttämisen.Perustuslakivaliokunta on tapaus Haaviston suhteen nyt siis itsekin suurennuslasin alla. Kyse on juuri siitä, tekeekö valiokunta päätöksiä poliittisin vai oikeudellisin perustein.– Ministerivastuuasian käsittelyssä ei ole kyse vain perustuslainmukaisuuden arvioinnista, mutta asia ei ole luonteeltaan poliittinen. Kyse on ministerin toiminnan lainmukaisuuden arvioinnista oikeudellisin perustein riippumatta niistä motiiveista, jotka ovat kulloinkin mahdollisesti myös poliittisesti vaikuttaneet muistutuksen tekoon, Ojala-Niemelä ja Marttinen jatkavat.Oikeudellisilla perusteilla on valiokunnassa keskeinen painoarvo.– Ministerivastuuasian oikeudellinen luonne rikosoikeudellisena asiana ja siihen liittyvät perustuslailliset laillisuus- ja oikeusturvatakeet vielä korostavat menettelyn oikeudellisuuden vaatimusta, he lisäävät.Perustuslakivaliokunta aloitti Haavistoa kohtaan tehdyn muistutuksen käsittelyn viime viikolla. Jatkoa seuraa helmikuussa. Asian käsittely venyy pitkälle kevääseen.Valiokunnan on käsiteltävä ministerivastuuasiaa täysilukuisena eli 17 jäsenen voimin.Vasemmistoliitossa asian käsittely ei tosin näytä olevan prioriteettilistan kärjessä.Viime viikolla pidetystä valiokunnan kokouksesta kerrottiin jo ennen joulua, mutta valiokunnan jäsen Anna Kontula (vas) osoitti siitä huolimatta samana päivänä (14.1.) mieltään suuren julkisuuden saattelemana Gazan rajalla. Valiokunnassa vasemmistoliittoa edusti varajäsen Paavo Arhinmäki (vas).Jos valiokunta päätyy ajamaan Haavistoa valtakunnanoikeuteen, mitä pidetään tosin epätodennäköisenä, päätöksestä äänestää koko eduskunta.Juttua muokattu 24.1. klo 14.36: Jutussa luki, että Haavisto toivotti Tuomisen ”tervetulleeksi takaisin” konsulipäällikön tehtäviin. Haavisto kuitenkin sanoi, että Tuominen on ”tervetullut jatkamaan tehtävässään”.",1
159,"Ulkopoliittisen instituutin johtajan Mika Aaltolan ja Upin tutkijan Henri Vanhasen viime viikon Turkin-matkasta syntynyt keskustelu on ollut kovinta, mitä koko laitoksen osalta on pitkään aikaan nähty.Nykyisen kaltainen Upi perustettiin Paavo Lipposen (sd) puhemiesaikana uudelleen eduskunnan alaisuuteen 2006.Nyt poliitikot epäilivät Aaltolan astuneen Turkin-matkalta antamillaan Nato-haastatteluilla politiikkojen tontille. Lue lisää: Mika Aaltola palaa Turkista mukanaan vahva Nato-viesti päättäjille – ”Mietinnän paikka”Kyse on pitkälti Upin asemasta eduskunnan alaisena tutkimuslaitoksena, joskin riippumattomana.Närää on herättänyt Aaltolan näkemys Suomen ja Ruotsin Nato-ratifioinneista, että Suomen pitäisi viestittää kykyään erottaa hakemukset.–  Turkissa on se näkemys, että Suomi ja Ruotsi ovat itse liittäneet hakemukset toisiinsa. Keskusteluista saa sen kuvan, että turkkilaiset haluavat pitää asiat simppeleinä, eikä eri juttuja kannata koplata, Aaltola sanoi.Ensimmäisinä kriittisinä lausujina olivat  Upin neuvottelukunnan varapuheenjohtaja ja Saara-Sofia Sirén (kok) ja neuvottelukunnan puheenjohtajaksi nouseva Jouni Ovaska (kesk) sekä neuvottelukunnan jäsen Erkki Tuomioja (sd).Aaltolan kannanottoja on tarkoitus käydä läpi neuvottelukunnan seuraavassa kokouksessa ensi viikolla. Eniten Upin sisältä kantautuneiden tietojen perusteella Upissa on kuitenkin ihmetelty ulkoministeri Pekka Haaviston (vihr) lausuntoja, joita voi pitää myös Mika Aaltolaan kohdistuneina ulkoministeritason ”ojennuksina”.Haavisto kommentoi tilannetta eduskunnassa viime viikolla:–  Ulkopoliittiseen instituuttiin liittyy se leima kansainvälisestikin, että kun se on eduskunnan rahoittama ja toimii lähellä eduskuntaa, se saatetaan mieltää tällaiseksi puoliviralliseksi instituutioksi. Siinä mielessä se ei ole ihan samassa asemassa kuin kokonaan erilliset tutkimuslaitokset, jotka saavat muualta rahoituksensa, Haavisto sanoo.–  On oltava tarkkana, että viesti on selkeä, että tutkijat tekevät tutkijan työtä ja neuvottelevat poliitikot omaa työtänsä.Lue lisää: Pekka Haavisto Mika Aaltolan Nato-kommenteista: ”On oltava tarkkana, että viesti on selkeä”Aaltola puolestaan twiittasi maanantaina liki kahdenkymmenen twiitin sarjan, jossa hän kävi läpi Upin tehtävänkuvaa.Ketjussaan hän kertoo, miten eduskunta ja kansanedustajat ovat Upin aseman ja riippumattomuuden itse turvanneet.”1. Ulkopoliittinen instituutti on kasvanut laitoksena ja on kypsynyt eurooppalaisesti huomionarvoiseen rooliin. Globaali näkyvyys kasvoi 1000% vuonna 2022). Minun on hyvä kerrata kaikille sen aseman lainsäädännöllinen perusta. Riippumaton UPI toteuttaa lakisääteistä tehtävää”, Aaltola kirjoittaa.”Jopa ”selkäänpuukotuksesta” puhutaan. Haaviston suosikki Aaltola ei tunnu olevan.Instituutissa on pantu merkille myös se, että pääministeri Sanna Marinia (sd) tai puolustusministeri Mikko Savolaa (kesk) Aaltolan matka tai haastattelulausunnot eivät ole juuri vaivanneet.Osa näkeekin, että Haaviston ynseän esiintymisen taustalla olisi jopa presidenttipeli. Asiaa on ihmetelty myös eduskunnassa.–  Se tulee jokaisella mieleen, joka näitä asioita miettii, IS:lle todetaan.Haavisto johtaa presidenttigallupeita.Samaan aikaan Mika Aaltolalla on tv-esiintymisten myötä karttunut valtava kansansuosio. Presidenttimittauksissa hän on mukana ja menestyy, vaikka on sanonut, ettei presidenttiehdokkuus häntä kiinnosta.Lue lisää: IS-presidentti­kysely: Sauli Niinistölle on kasvamassa manttelin­­perijä, listalla nousussa myös yllätys­nimiIS:lle kerrotaan, että Aaltola on ollut ”Haaviston tähtäimessä” pitkin vuotta. Kiusalliseen välikäteen on joutunut myös Upin hallituksen puheenjohtaja Kai Sauer, joka on ulkoministeriön alivaltiosihteeri, siis Haaviston alainen.Jopa ”selkäänpuukotuksesta” puhutaan. Haaviston suosikki Aaltola ei tunnu olevan.Myös Upin rahoitusasema on noussut esille.– Jostakin syystä niitä kommentteja Haavistolta tulee, jostakin se on merkki, IS:lle arvioidaan.– Yllättävän hanakasti Haavisto tähän asiaan tarttui.Toisaalta Mika Aaltolasta on tullut muutenkin monelle poliitikolle punainen vaate, kun hän  kommentoi kansainvälistä politiikkaa ja Suomen Nato-prosessia ”moraalisista korkeuksistaan”, kuten IS:lle arvioidaan.Upin johtoon Aaltola nousi ensimmäisenä tutkijana puolue-ehdokkaiden ulkopuolelta.Jo Aaltolan valinta oli riitaisa, mutta on Upissa kuohunut jo ennen Aaltolaakin – ennenkin on epäilty, että Upi astuu poliitikkojen varpaille.Aaltola seurasi johtajan paikalla 2019 Teija Tiilikaista, joka toimi myös Ilkka Kanervan (kok) ja hetken Alexander Stubbin (kok) poliittisena valtiosihteerinä, kun nämä olivat ulkoministereinä Jyrki Kataisen (kok) hallituksessa.Tiilikaisen edeltäjä oli puolestaan demari Raimo Väyrynen.",1
160,"Kuluneet viime päivät eivät ole menneet pääministeri Sanna Marinin (sd) ja hallituksen kannalta putkeen.Hyväksi kehuttu koronanhoito on vaihtunut hallituksen vastuulla olevaksi hallinnon, käskyjen ja suositusten kakofoniaksi, jossa jo asiantuntijatkin ovat tippuneet kelkasta, saati kansalaiset.Eilen Marin pyysi jo anteeksi sekamelskaa, joka syntyi sosiaali- ja terveys­ministeriön STM:n ja Etelä-Suomen aluehallinto­viraston välille muun muassa kuntosalien sulkemisen edellytyksistä.Eilen illalla Marin joutui perumaan myös puheitaan valmiuslain pykälien soveltamisesta ja viestinnän keskittämisestä valtioneuvoston kansliaan, kun oikeusoppineet eli muun muassa Martin Scheinin ja Matti Muukkonen pitivät hallituksen toimintaa lainvastaisena.Lue lisää: Pääkirjoitus: Koronapandemia ei odota lakipykäliä – hallituksen soutaminen ja huopaaminen onnetonta touhuaNyt myös maan ylin päättäjä eli eduskunta on saanut tarpeekseen hallituksen nopeista otteista.Helsingin Sanomat kertoo kirjeenvaihdosta eduskunnan ja pääministerin välillä.Eduskunnan puhemies Anu Vehviläinen (kesk) ja eduskunnan pääsihteeri Maija-Leena Paavola lähettivät maanantaina pääministeri Marinille, valtioneuvoston jäsenille ja valtioneuvoston oikeuskanslerille kirjeen, jossa he arvostelevat hallitusta siitä, että se kiirehtii eduskuntaa koronaviruksen torjumiseen tarkoitettujen lakien valmistelussa.Kirje on poikkeuksellinen. Eduskunta on useinkin arvostellut eri hallituksia lainvalmistelun heikosta tasosta, mutta vastaava akuutti kommentointi on äärimmäisen harvinaista.Kirjeessä viitataan erityisesti ravintoloiden sulkemista koskevaan lakiin, jonka kiirehtiminen asettaa Vehviläisen ja Paavolan mukaan eduskunnan ”kiusalliseen tilanteeseen”.Hallitus ilmoitti torstaina, että ravintolat suljetaan sulkutilan mukaisesti ensi maanantaista eli 8. maaliskuuta alkaen. Asia kuuluu viime kädessä eduskunnalle, joka lakiesityksen käsittelee.Eduskunnan puhemies Anu Vehviläinen (kesk, kuvassa oik.) ja pääsihteeri Maija-Leena Paavola arvostelevat hallitusta eduskunnan aikataulujen kiirehtimisestä. Kuva: Heikki Saukkomaa / LehtikuvaMyös eduskuntaa on arvosteltu, koska korontilanteen pahenemisen aikana viikkokin lakien täytäntöönpanossa kuulostaa liian pitkältä. Eduskunta ei ole mikään vauhtikone, kuuluu vanha viisaus.Puhemies Vehviläinen twiittasi viime viikolla, että eduskunnalla menee minimissään neljä päivää lakiesitysten käsittelyyn.Asian voi kääntää myös niin, että jos hallituksella olisi ollut viime torstaina valmis esitys, eduskunta olisi viikonlopun istumisen jälkeen voinut hoitaa asian niin, että laki olisi ollut voimassa jo tämän viikon alussa. Tässä vastuu on toki jälleen hallituksen.Mutta nyt eduskunnan kirje herättää kysymyksen, onko ravintoloiden sulkemislaki valmis edes ensi maanantaina.Hallituksen ja eduskunnan julkinen riitely keskellä akuuttia tautikriisiä antaa surkean kuvan suomalaisen päätöksenteon nykytilasta.Marin on ehtinyt jo eduskunnalle siis vastatakin.Omassa kirjeessään hän kiistää kiirehtimisen ja sanoo keskustelleensa asiasta Vehviläisen kanssa viime keskiviikkona. Tuolloin Vehviläinen kertoi Marinille, että eduskunta voi käsitellä asian viikossa.”Valtioneuvosto ei ole asettanut eduskunnalle aikataulua lakiesityksen käsittelemiseksi, vaan olemme toimineet sen arvion pohjalta, jonka olemme eduskunnan puhemieheltä saaneet. Hallitus toimii eduskunnan luottamuksen varassa ja pyrkii omalta osaltaan varmistamaan yhteistyön saumattoman sujumisen kaikissa tilanteissa”, Marin vastaa eduskunnan puhemiehelle ja eduskunnan pääsihteerille.Kiireessä tulee sutta ja sekundaa – joka paikassa.Päätöksentekoelinten roolit sotkeentuvat, mikä ei ole hyvä asia. Korona-aikana on moneen kertaan käynyt ilmi, että päätöksentekijät sysäävät vastuuta mielellään muille, kun paha paikka iskee.Tämä on näkynyt esimerkiksi pääkaupunkiseudun, aluehallintoviranomaisten ja hallituksen välillä.Moni on kaivannut jälleen, että hallitus olisi jo viime keväänä ottanut käyttöönsä presidentti Sauli Niinistön esittämän, kokeneista asiantuntijoista koostuvan koronanyrkin, joka olisi voinut suositella hallitukselle tarpeellisia toimenpiteitä.Hallitukselle tämä ei ole kelvannut, ja Niinistö jätettiin yksin ajatuksiensa kanssa.Syntyi vaikutelma, että nuorelle hallitukselle kokeneempien neuvot eivät kelpaa. Vaikutelma on säilynyt.Kuluneiden päivien perusteella herää myös kysymys, mitä oikeuskansleri Tuomas Pöysti oikein hallituksessa tekee.Oikeuskansleri valvoo hallituksen ja ministeriöiden virkatoimien lain­mukaisuutta. Hän saa asiakirjat eteensä etukäteen. Hänellä on myös läsnäolo- ja puheoikeus valtioneuvoston istunnoissa.Miten esimerkiksi eilisen kaltainen näytelmä oli mahdollista, jos oikeus­kansleri istui paikalla kokouksissa? Oliko hän tuppisuuna? Eikö hän nähnyt samoja ongelmia kuin maan oikeusoppineet? Kysyttiinkö häneltä asiaa etukäteen?Pöysti ilmestyi illalla Ylen A-Studioon kummastelemaan tilannetta, jonka yksi osa hän itse on. A-Studiossa Pöysti antoi ymmärtää, että esimerkiksi perustuslakien etukäteistuijottamisessa suomalainen lainsäädäntö on mennyt liian pitkälle.Hän vertasi tilannetta esimerkiksi Norjaan, jossa pohdintoja käydään enemmän jälkikäteen.Korona-aika onkin paljastanut, että Suomessa päätöksenteko halvaantuu lakiteknisiin nippeleihin, vaikka tahtotila olisi kaikilla yhteinen.Tuskin eduskuntakaan haluaa hidastaa koronatoimia pelkkää ilkeyttään. Vehviläisenkin kirjeestä haisee tosin myös oman ja eduskunnan profiilin nostaminen muiden kustannuksella.Mutta hallitus ja Marin saa mennä itseensä, sillä eduskunnan ja eduskunta­ryhmien rooli on pakannut unohtumaan häneltä ja hallitukselta aikaisemminkin.Joulun alla Marin yritti vaihtaa eduskunnan puhemiestä lähinnä ilmoitus­asiana, kun Antti Rinne (sd) siirtyi perustuslakivaliokunnan puheen­johtajaksi. Marin olisi syrjäyttänyt Antti Lindmanin (sd) Sdp:n eduskunta­ryhmän puheenjohtajan paikalta ja istuttanut hänet varapuhemieheksi.Asia ei ollut kuitenkaan pääministerin päätettävissä, vaan puhemiehen valitsee eduskunta ja omaa ehdokasta esittää Sdp:n eduskuntaryhmä. Lopulta varapuhemieheksi nousi Tarja Filatov (sd).Perustuslakivaliokunnan ja eduskunnan käsissä oli puolestaan tartuntatauti­lain muutos, minkä käsittelyn venyminen on ollut käsittämätöntä.– Minä hoidan perustuslakivaliokunnan, IS:lle on kerrottu Marinin tokaisseen, kun asiaan liittyviä perustuslaillisia ongelmia käsiteltiin valtioneuvoston palaverissa.Tämä siis ennen Rinteen valintaa valiokunnan johtoon.Mutta järjestelmässä on jotakin vikaa. Sen näkee Paavo Lipposen (sd) taannoin mainostama Sokea Reettakin.Onneksi kyseessä ei ole sentään sotatila.",1
161,"Rakennemuutos on edessä, huoltosuhde kääntyy kohti painajaista ja tulevaisuus on suomeksi sanottuna kaamea.Samaan aikaan myös asuntojen hintakehitys jakaa Suomea kahtia. Väestöromahdus syö asuntojen arvon, kun kuntiin ei tule uusia asukkaita kuolleiden tai poismuuttaneiden tilalle.Lue lisää: 44 suomalaiskuntaa joutui synkälle listalle – Tutkija varoittaa kierteestä, jota ei voi pysäyttääLähinnä pääkaupunkiseudulla ja isoissa kaupungeissa asuntojen hinnat voivat vielä nousta tai pysyä ainakin ennallaan, mutta väestötappio-Suomessa kiinteistöjen ja tonttien hinnat sukeltavat rajusti alaspäin.Monesta rakkaasta asunnosta tontteineen on tulossa tai tullut jo – arvottomia, tunnearvoa lukuunottamatta paikoin roskatavaraa. Saman tien monen henkilökohtainen eläkerahasto kuihtuu kiikkustuolin alla. Asuntojen arvon lasku estää myös työn perässä muuttamisen. Eli työttömyyden kohtaanto-ongelma ei helpota.Kukaan ei tunnut tietävän, mitä asian suhteen pitäisi tehdä, vaikka huolta on kannettu presidentti Sauli Niinistöä myöten. Valtiovarainministeri Katri Kulmuni (kesk) on luvannut asuntojen tase-erosta selvityksen. Varainsiirtoveron poistamista on ehdotettu yhdeksi lääkkeeksi.Mutta yksi ei vapauta: kirottu kiinteistöverolappu saapuu vuosittain vääjäämättä kuin tuomiopäivä.Kysymys on raju, mutta paikallaan: Mitä järkeä on maksaa kiinteistöveroa arvottomasta tontista ja kiinteistöstä? Peritäänkö veroa tunnesyistä?Onko se edes oikein?Kysymys koskee paitsi kiinteistöjen sisukkaista asukkaita myös monia perikuntia.Raahen Lampinsaaressa hylätyssä Kaivoskylässä on useita kymmeniä puisia paritaloja. Osa on kunnostettu, osa jäänyt rempalleen. Kuva: Ville HonkonenKiinteistövero on, toisin kuin kuntavero, aidosti tasavero. Se tulee samansuuruisena kommunistille ja kapitalistille. Siitä ei tehdä vähennyksiä.Veron pohjana on oletettu hiukan mystinen kiinteistön tai tontin verotusarvo, joka pyrkinee tavoittelemaan kaiketi jälleenmyynti- tai markkina-arvoa.Asuttujen kiinteistöjen verojen (linkki vie Kuntaliiton sivuille) yläraja on nostettu yhteen prosenttiin. Harva kunta perii maksimiveroa, mutta sitä kohti mennään. Alennuksia harva tekee. Muissa kiinteistöissä vero voi olla korkeampi, maksimissaan 1,55 prosenttia.Monet kuihtuvat kunnat – ja Suomessa niitä todella riittää – ovat löytäneet kiinteistöverosta osapelastuksen katastrofaaliselle taloudelleen. Kiinteistöveroa peritään monessa kunnassa liki maksimäärä, vaikka kiinteistön ja sen alla olevan tontin arvo saattaa olla käytännössä nolla.Esimerkiksi Pohjois-Savossa Kaavilla vakituisen asunnon kiinteistöveroprosentti on 0,75 prosenttia ja muun kuin vakituisen asunnolta osalta suurin eli 1,55 prosenttia.Kuntaliiton varatoimitusjohtaja Timo Reina myöntää, että kyseessä on ongelma.– Kiinteistöveron yleinen hyväksyttävyys edellyttää, että kiinteistön arvot esimerkiksi suhteessa toisiinsa pitäisi saada oikeudenmukaisimmaksi.Tilannetta on yritetty saada paremmaksi, mutta Reinan mukaan yksi yritys kaatui jälleen viime vaalikaudella.Muutoksia suunnitellaan taas.Etlan toimitusjohtaja Aki Kangasharju pitää ongelmaa pirullisena, varsinkin poliitikkojen kannalta. Kysymyksiä on enemmän kuin vastauksia.– Jos tyhjät asunnot pantaisiin nurin, niin se johtaisi jäljelle jääneiden asuntojen arvon nousemiseen, Kangasharju esittää.Lomamatkailukin se saattaisi piristää.Mutta psykologinen lukko on luja. Näkymä puskutraktorista itse tehdyn talon nurkalla on monille liikaa. Ja kuka korvaa? Ja mitä korvaa?Tähän saakka on on puhuttu lähinnä siitä, miten kiinteistöjen arvon nousu esimerkiksi pääkaupunkiseudulla on vaikuttanut iäkkäiden kiinteistön omistajien maksukykyyn.Kova kiinteistöverolappu on saattanut olla liikaa esimerkiksi isossa rintamiestalossa suurella tontilla asuvalle sotaveteraanien leskelle.Nyt ongelma syntyy myös kiinteistöjen arvon tippumisesta.Ainakin verotuksen oikeudenmukaisuuden kannalta.” Jos tyhjät asunnot pantaisiin nurin, se johtaisi jäljelle jääneiden asuntojen arvon nousemiseen.Moni kunta luottaa kiinteistöveroissa myös tuulivoimaan. Tuulivoima tuo sähköä, mutta kuihtuvat kunnat kaipaavat sähköä enemmän tuulivoimapuistojen mukanaan tuomaa kiinteistöveropottia.Tulevaisuus on paikoin kuin tieteiselokuvista. Mummonmökit katoavat syrjäkyliltä, tuulivoimaloita nousee tilalle.Poliittisesti kysymys on mitä herkin. Varsinkin aluepolitiikkansa uutta versiota etsivälle keskustalle jopa elintärkeä.Eikä kysymys ole pelkästä Kainuusta, Pohjois-Karjalasta, Savosta tai siitä kuuluisasta ”muusta Suomesta”. Akuutti ongelma iskee näpeille myös Uudellamaalla.",1
162,"Kokoomus on tuskaillut Helsingin pormestaritilanteen kanssa siitä alkaen, kun viime kuntavaalien äänikuningas Jan Vapaavuori (kok) ilmoitti, ettei jatka hommissaan, eikä lähde vaaleissa ehdolle.Nyt Kirsi Piha (kok) ilmestyy Helsingin porvarien pelastajaksi, kun kuntavaaleihin on aikaa reilut kaksi ja puoli kuukautta.Yllätys Pihan pormestariehdokkuus ei ole. Se on ollut pinnalla siitä asti, kun Alexander Stubb (kok) ilmoitti, ettei ole mukana. Piha oli myös Stubbin kampanjan vetäjä vuoden 2004 EU-vaaleissa, mikä on syytä muistaa.Juuri Stubb alun perin ilmoitti kannattavansa Pihaa pormestariehdokkaaksi.Kirsi Piha. Kuva: Roni RekomaaMutta Helsingin kokoomuksessa on viritetty jo Pihan vastaiset oikean laidan vastatulet.Myös kansanedustaja-valtuutettu Wille Rydman (kok) ilmoitti maanantaina lähtevänsä kisaan. Asiaa puidaan illalla kokoomuksen Helsingin piirin hallituksen kokouksessa.Päätöksen ehdokkaasta tekee Helsingin piirikokous helmikuun aikana.Eli siinäpä linjavaalia porvareille:Piha vai Rydman?Toinen karkottaa konservatiivit, toinen liberaalit. Tai houkuttelee? Miten asiaa haluaa katsoa.Wille Rydman. Kuva: Emmi Korhonen / LehtikuvaKovista nimistä on ollut kykypuolueessa pulaa.Piha on nyt kovin nimi, Rydmania tunnetumpi ainakin.Se, saisiko tai saako Piha myös samanlaisen noin 30 000 äänestäjän äänivyöryn kuin Vapaavuori, jää nähtäväksi.Tuskinpa, tekisi mieli arvioida. Tuskinpa kumpikaan.Piha oli taannoin ehdoton kokoomuksen tulevaisuuden lupaus.90-luvun puolivälissä Piha oli kokoomuksen varapuheenjohtajanakin. Eduskuntaan hänet valittiin ensimmäistä kertaa 1994 ja EU-parlamentissa hän istui 1996-1999. Helsingin kaupunginvaltuustossa Piha istui yhden kauden 1992-1996.Kuluneet parikymmentä vuotta Piha on esiintynyt julkisuudessa kuitenkin muissa kuin politiikan arkitouhuissa. Pihan viestintätoimisto Ellun Kanat on toki ollut mukana monissa kokoomuksen vaalikampanjoissa. Suorittajana on ollut kokoomuksen tehokkaana puoluesihteerinä tuntemaan opittu Taru Tujunen, joka on Ellun Kanojen toimitusjohtaja.Eli viestintä- ja mainostoimintaosaamista markkinointiin löytyy.Mutta Pihan poliittista touhuista on siis aikaa.Wille Rydman oli vielä peruskoulun ala-asteella kun Piha teki poliittista uraa. Rydman on esiintynyt selkeästi oikean laidan kulkijana. Mutta onko hän liiankin oikealla Helsingin porvaripiireille?Piha ilmoitti ehdokkuudestaan – kuinkas muuten näinä aikoina – twitterissä.Kyseessä oli lyhyt ohjelmajulistus, joka päättyi tähän:– Ps. Spekulanteille tiedoksi, että mua ei kiinnosta paskan vertaa kaikenlaiset rajapinta-analyysit ja tarkoitushakuiset persu/viherspekuloinnit.Kiinnosti tai ei, vertailuja tulee ja niitä riittää ennen 18. huhtikuuta, jolloin koittaa vaalipäivä. Toki noin kuuluu sanoa, mutta totta kai rajapinta-analyysitkin pakkaavat kiinnostamaan, jos Helsingin ykköspaikalle pyrkii.Kokoomuksen mitoissa liberaalin Pihan ehdokkuus olisi suora syöttö juuri perussuomalaisten Jussi Halla-ahon lapaan.Moni pitää Pihaa valmiiksi eräänlaisena vihreiden Anni Sinnemäen porvarillisena vaihtoehtona. Sinnemäkikin on ehdokkuutensa ehtinyt jo varmistaa.Jussi Halla-aho. Kuva: Vesa Moilanen / LehtikuvaAnni Sinnemäki. Kuva: Vesa Moilanen / LehtikuvaKun Sdp:n pormestariehdokas on jatkoon pyrkivä Nasima Razmyar, niin tässä joukossa Halla-aho erottuu ja profiloituu parhaiten. Lisäksi hän on suurista puolueista (tosin PS on Helsingissä pieni viidellä valtuutetulla) ainoa mies.Vasemmistoliiton pormestariehdokas Paavo Arhinmäki (vas) on puolestaan lujilla yrittäessään erottautua vihreiden Sinnemäestä tai Sdp:n Razmyarista.Pihalla olisi taatusti lujat paineet. Sama pätee Rydmaniin.Asetelma on sen kaltainen, että kokoomus voi menettää Helsingissä vuosikymmeniä säilyneen ykkösasemansa.Kokoomus on valtuuston suurin puolue 24 valtuutetulla.Suuri ansio siitä kuuluu Vapaavuorelle, jonka jättimenestyksellä oli merkittävä rooli siihen, että kokoomus oli neljä vuotta sitten valtakunnallinenkin ykkönen 20,7 prosentin kannatuksella.Gallupien perusteella näyttää, että neljän vuoden takainen tilanne ei toistu.Jos kokoomus menettää sekä valtakunnallisen ykköspaikkansa että Helsingin paraatipaikan, se tietää kovaa keskustelua puolueen puheenjohtajan Petteri Orpon asemasta.Ylimääräisestä puoluekokouksestakin on puhuttu.Joka tapauksessa Piha/Rydman kaksikko tuo väriä Helsingin kuntavaalitaisteluun.Mielenkiintoista on nähdä, millaisilla käsityksillä ehdokkaat tai ehdokkaaksi valittu puuttuu esimerkiksi pääkaupunkisedun liikennepolitiikkaan, joka kiinnostaa porvareita taatusti.Voiko Helsingissä ajaa autolla? Jätkäsaaren tilanne? Kruunuvuoren sillat? Etc.Ja mikä on ehdokkaiden vastaus valtakunnalliseen koronataisteluun vs. pääkaupunkiseutu / Sanna Marinin (sd) hallitus?Äänestäjät odottavat taatusti myös konkretiaa.Kokoomuksen pormestariehdokasvalinta on mielenkiintoinen, mutta sitä ei enää muisteta, kun varsinainen kisa alkaa.Ehdokkaana voi olla vain toinen.Kun kokoomus tekee valintojaan, vaarana on myös kummankin leirin suunnasta tuleva mustamaalaus, jonka kantaa niskassaan sitten valittu ehdokas varsinaisessa pormestarivaalissa.",1
163,"Eduskunta aloittaa tänään iltapäivällä turvallisuusselonteon lähetekeskustelun.Luvassa on ehkä Suomen historian tärkeimmän eduskuntaprosessin aloitus, ellei sitten pidä Suomen EU-ratkaisua vuonna 1994 tärkeämpänä.Lue lisää: Eduskunnassa alkaa tänään Nato-selonteon käsittely – näin se eteneeProsessin päässä häämöttää Suomen liittyminen sotilasliitto Natoon.Selonteossa jäsenyyttä ei esitetä. Valtionjohto esittää varsinaista jäsenyyttä toisella selonteolla tai tiedonannolla – mutta yhtä kaikki Natoa kohti ollaan menossa. Nopeasti.Juna kulkee.”Kyse on siitä, että jos Suomi jättää jäsenhakemuksen, seuraako Ruotsi varmasti perässä.Poliittisella johdolla, presidentti Sauli Niinistöllä ja pääministeri Sanna Marinin (sd) johtamalla hallituksella on epäilemättä paljon miettimistä, vaikka tie suoralta näyttääkin.Venäjän arvaamattomuus sotarikoksineen tuntuu äärettömältä kuin Venäjä itse.Mutta kaksi asiaa tai ongelmaa nousee yli muiden, ja nekin linkittyvät toisiinsa:Ruotsi ja aikataulu.Kyse on siitä, että jos Suomi jättää jäsenhakemuksen, seuraako Ruotsi varmasti perässä.Sitä epäilemättä valtionjohto pelkää. Siis sitä, ettei ehkä seuraisikaan.Siksi aikataululla on merkitystä. Ruotsi on ollut kulisseissa koko ajan hitaamman kiiruhtamisen tiellä, vaikka demaripääministeri Magdalena Andersson onkin lehtitietojen mukaan muuttanut kantaansa jäsenyyden kannalle.Mutta muttia riittää.Jos Suomi jättää jäsenhakemuksen, mutta Ruotsi ei tee sitä samaan aikaan, hakemusten väliin jäävä aika panee miettimään, mitä Ruotsi lopulta tekee.–  Jos väliin jää muutama viikko tai pitempi aika, Ruotsi voi kääntää kelkkaansa, IS:lle avataan ulkopoliittisen johdon pelkoja.–  Tällä voi olla merkitystä, lisää toinen lähde IS:lle.Huolta Ruotsin linjasta on esiintynyt tp-utvan eli presidentin johtaman hallituksen ulko- ja turvallisuuspoliittisen valiokunnan piirissä, vaikka julkisuuteen on syntynyt kuva yhteisestä Nato-marssista.Kansainvälisessä politiikassa saattaa sattua jotakin sen kaltaista, että Ruotsi päättääkin lopulta jättää hakemuksensa lähettämättä –  ja Suomen hakemus on jo sisässä. Ja näinä aikoina on hyvä sattumaan.– Jos Ruotsi pettää, silloin ollaan kusessa, IS:lle kuvaillaan tällaista skenaarioita.Kyse ei olisi siitä, etteikö Suomi Natoon pääsisiKyse on siitä, millaiseen Natoon Suomi pääsisi. Toki mutkiakin voi tulla.Jos Suomi ja Ruotsi menevät yhtä aikaa Natoon, koko Nato muuttuu pohjoismaiseen suuntaan.Jäseninä olisivat kaikki pohjoismaat. Samalla syntyisi puolustus- ja turvallisuuspolitiikan kannalta todella vahva ja yhtenäinen Nato-pohjola, kun Norja, Tanska ja Islanti ovat jo valmiiksi jäseniä.Se olisi Suomelle luontainen ratkaisu.Sitten on kakkosvaihtoehto.Ilman Ruotsia Suomi liittyisi samaan viiteryhmään kolmen Baltian Nato-maan eli Viron, Latvian ja Liettuan – ja myös Puolan kanssa.Tämä ei olisi Suomen kannalta toivottava viiteryhmä.Suomi olisi jälleen historiassa kilpenä Ruotsin puolesta, mutta balttiseurassa.Siitä palaa mieleen 1920–30-lukujen reunavaltiopolitiikka. Siitä ei lopulta tullut mitään.Joutuisiko Suomi kantamaan vastuuta esimerkiksi Viron puolustuksesta ilman Ruotsia?Suomessa epäilyksiä on herättänyt koko ajan se, että kulisseissa länsinaapuri on halunnut enemmän aikaa ja varoitellut kuulemma hiukan silmät pyöreinä, ettei päätöstä saisi ainakaan gallupien perusteella tehdä.Suomen poliittinen johto miettii epäilemättä, pitääkö Ruotsia jäädä odottamaan? Mutta miten pitkäksi aikaa? Riittääkö Ruotsille kesäkuun alku?Ruotsissa on vaalit syksyllä.Miten Suomen jäsenyyshakemuksen ratifiointi sitten etenee kaikissa Nato-maissa, se nähdään myöhemmin. Ongelmia ei pitäisi tulla, ellei esimerkiksi Unkari mittaa Naton kautta EU:lta saamiaan tukia.Siihenkään ei uskota.Silti ratifioinnit saattavat venyä jopa ensi vuoden puolelle.Suomessa on vaalit ensi keväänä.Mutta nyt alkaa sellainen puhemaraton turvallisuuspolitiikasta, jollaista ei ole ennen nähty.Piikittelyäkin kuullaan, sillä hallituspuolueista on jo ihmetelty ja jopa nälvitty kokoomuksen puheenjohtajan Petteri Orpon ja Ruotsin moderaattipuheenjohtajan Ulf Kristerssonin yhteistä Yhdysvaltain-matkaa.Luulisi, että tällaisena aikana varsinkaan nälvintään ei olisi mitään aihetta. Keneltä herrojen USA:n reissu on pois?Kun Nato-hakemus pannaan eteenpäin ja jäsenyys vielä joskus palaa hyväksyttäväksikin, kannattaa Nato-vastustajienkin muistella prosessin jälkeen valtioneuvos Johannes Virolaisen (kesk) demokratiaan liittyvää viisautta:Pulinat pois.",1
164,"Presidentti Sauli Niinistö ja Venäjän presidentti Vladimir Putin kävivät lauantaina puhelinkeskustelun Suomen Nato-hakemuksesta.Putin, Kreml ja Venäjä kertoivat julkisuuteen, että Suomen päätös on virheellinen.Myös Venäjän Suomen-lähetystö kertoo Twitter-tilillään, että Suomen liittymispäätös on väärä, koska Suomeen ei kohdistu turvallisuuspoliittista uhkaa.Mutta IS:n tietojen mukaan Niinistön ja Putinin lauantainen puhelinkeskustelu otettiin Suomessa vastaan jossain määrin jopa yllättyneenä.Myös helpotuksen tuntein.Miksi?Siksi koska Putinin vastaus oli huomattavasti maltillisempi kuin etukäteen odotettiin, tai pelättiin. Hyökkäyshenki oli puhelusta tiettävästi kaukana.–  Ehkä kyse on siitä, ettei Venäjä halua näyttää omilleenkaan sitä, että juuri Suomen ja Ruotsin kanssa olisi ongelmia, IS:lle arvioidaan.Lue lisää: Niinistön puhelu Putinille nousi otsikoihin maailmallaKeskustelua on kuvattu rakentavaksi.Venäjälle on jo hyvissä ajoin tehty selväksi, että Suomi kuuluu lännen leiriin.Asia on niin sanotusti diskontattu etukäteen.–  Nyt Venäjä ei halua tästä tehdä isompaa numeroa.–  Pelin henki on selvä, tai ei selvä, mutta yllättävän maltillinen, IS:lle todetaan.Vielä viime viikolla Suomen ulkopoliittinen johto jopa pelkäsi, mitä Venäjältä kuuluu.Vastauksen jälkeen ”aikamoinen pala” tippui sydänalasta.–  Putinin vastaus Niinistön puheluun oli äärimmäisen maltillinen.–  Se kannattaa panna merkille.Puhelun jälkeen luottamus siihen, että Suomi ja Venäjä voivat hoitaa asiallisesti suhteitaan, on jossain määrin kasvanut.–  Puhelu Putinin kanssa on ollut maltillinen, ei aggressiivinen.–  Ei haluta näyttää (Venäjällä) missä tilanteessa ollaan  – siis omilleen. Siis sitä, että Ukrainassa on ongelmia.–  Vaikeuksia vähätellään.Samaan aikaan myös Turkki on vetänyt Suomen ja Ruotsin jäsenyyttä vastaan esittämiään puheitaan takaisin.Hallituksen ulko- ja turvallisuuspoliittinen valiokunta muotoilee sunnuntaina Nato-hakemuksen sisällön.Eduskunta hyväksynee hakemuksen lähettämisen tiistaina.",1
165,"Artikkelin venäjänkielinen versio löytyy tästä linkistä. Статья на русском языке по этой ссылке.Vielä vuosi sitten harva uskoi, että Vladimir Putinin Venäjä hyökkää Ukrainaan, vaikka panssarikolonnat odottivat valmiiksi rajan pinnassa.Niin hulluksi Venäjää ei uskottu.Hulluus toteutui sitten täysimääräisenä 24. helmikuuta 2022.Vuosi on totisesti muuttanut paljon. Suomut ovat tippuneet silmiltä. Yksi Suomen historiaan jäävä virstapylväs nähtiin, kun presidentti Sauli Niinistö rinnasti uudenvuodenpuheessaan Putinin toiseen itäiseen diktaattoriin, Josef Staliniin, talvisodan aloittajaan ja neuvostovenäläiseen massamurhaajaan, kommunistiin.Lue lisää: Pääkirjoitus: Presidentti Niinistön mielestä Putinin raaka hyökkäys­sota voi jakaa Euroopan vuosi­kymmeniksi – ”Paha ei pelkällä hyvällä hiljene”Kun Venäjä ei pärjää Ukrainassa sotimalla, se käy siviilien kimppuun. Pahuus on sanoinkuvaamatonta. Venäjän brutaalius ei unohdu sukupolviin.Ainakin yhden asian suhteen Putin on ohittanut jo Stalininkin.Toisin kuin Stalin, Putin on onnistunut pilaamaan nauttimisen myös venäläisestä kulttuurista.”Toivottavasti Putinin yöpöydällä on Fjodor Dostojevskin Rikos ja rangaistus.Tietenkin täytyy muistaa, että sotien jälkeen neuvostovenäläistä kulttuuria kuului kehua liki pakolla. Stalin itsekin oli muuttunut suureksi Suomen ystäväksi, kun pääministeri Urho Kekkonen piti radiopuheen Stalinin kuoleman johdosta 6. 3. 1953.Nyt tilanne on toinen, onneksi.Itse tajusin Niinistön uudenvuodenpuheen jälkeen, että kuluneen vuoden aikana en ole kajonnut yhteenkään venäläisen kirjallisuuden klassikkoon. Juteltuani asiasta huomasin, etten ole suinkaan ainoa. Venäläisestä kulttuurista ja varsinkin siihen liittyvästä suurvenäläisyydestä tulee ahdistava olo. Fiilistä ei helpota, että samaan aikaan Venäjällä jopa Astrid Lindgren leimataan natsikirjailijaksi.Nikolai Leskov on ollut lempikirjailijani. Hän, Anton Tshehov, Fjodor Dostojevski, Ivan Turgenev ja monet muut ovat saaneet nyt pölyttyä hyllyssä.Nikolai Gogol ansaitsee oman lukunsa, sillä hän lienee Suomessa luetuin ja siteeratuin venäläiskirjailija kautta aikain.Gogol on nyt ristiriitainen hahmo, sillä hän on ukrainalaissyntyinen ja muutti parikymppisenä Pietariin, jossa kirjailijan ura urkeni. Gogol muuten syntyi samaan aikaan maaliskuussa 1809, kun Aleksanteri I liitti Suomen ”kansankuntien joukkoon” Porvoon valtiopäivillä.Gogolin 1600-luvulle sijoittuva Taras Bulba ja siitä tehty elokuva on otettu Putin Venäjällä propaganda-aseeksi Ukrainaa vastaan, kun kirjailija lisäsi teokseensa myöhemmin suurvenäläisiä painotuksia.Tämäkään ei kuulostanut erikoiselta eikä pahalta vuosi sitten – mutta entäpä nyt? Kyse on Gogolin Kuolleiden sielujen loppukappaleesta:Minne sinä kiidät, Venäjä, vastaa. Ei vastausta. Kulkuset helisevät ihanasti, jyrähdellen repeytyy kappaleiksi ilma muuttuen tuuleksi. Ohi lentää kaikki, mitä vain maan päällä on, ja karsaasti väistäen antavat tietä muut kansat ja valtakunnat.Tuo tuntuu olevan nykyvenäläinen, imperialistinen henki.Lohtua ei saa edes Aleksandr Solzhenitsynistä. Hän oli neuvostoajan toisinajattelija, mutta ehta venäläinen imperialisti.Stalin ohjasi ruoskallaan kulttuuria oikeaan suuntaan. Sama lienee Putinilla mielessä.Toivottavasti Putinin yöpöydällä on Fjodor Dostojevskin Rikos ja rangaistus. Romaanin pääkonna Raskolnikov heiluu 1800-luvun Pietarissa, tekee murhan ja kärsii omantunnontuskia. Lopulta Raskolnikov tunnustaa, saa tuomion ja joutuu Siperiaan. Putin kertoo heiluneensa nyrkkeineen 1970-luvun Leningradissa, siis Pietarissa.Leo Tolstoin eräänlaisena rauhansaarnana pidetty Sota ja rauhakin kuulostaa irvikuvalta nyky-Venäjää seuratessa. Tolstoi halusi riisua sodalta sankarimyytin, nyt Venäjällä lapsentappajallekin lyödään mitali rintaan. Venäjän ortodoksikirkko siunaa teot.Kuten 1930-luvun Saksassa, Venäjälläkin kielletään kirjoja.Suomessa kirjojen kieltämiseen ei tietenkään kannata vaivautua. Mutta pölyttyköön Gogolkin tovin aikaa hyllyssä.",1
166,"Perussuomalaisten päättynyttä puoluekokousta ja sen henkilövalintoja katsottiin monella suunnalla myös ”sillä silmällä”.Eli millä?Siis sillä silmällä, mihin päin puheenjohtajaksi valittu Riikka Purra katselee, kun seuraavaa hallitusta aletaan kulisseissa rakentaa. Ja sitähän jo hahmotellaan, vaikka vaalitulos ratkaisee hallituspohjan kuten aina sanotaan, ja kuten melkein aina onkin.Vaaleihin on puolisentoista vuotta. Aluevaalit ovat välissä, mutta tulevat eduskuntavaalit leimaavat jo nyt politiikan tekemistä.Asetelmia siis haetaan. Ehkä nyt rakennetaan jonkinlaista blokkipolitiikan tynkääkin, joka monipuolue-Suomessa on jäänyt tuntemattomaksi.Hertta Kuusisen kuuluisaa sanontaa ”Tshekkoslovakian tie on Suomen tie” mukaillen voi todeta, että Riikka Purran johtamien perussuomalaisten tie on porvaritie  – siitä ei jäänyt epäselvyyttä.IS:n ja HS:n puoluekokouslähetyksessä lauantaina Purra sanoi suoraan, ettei hän tai perussuomalaiset voi tehdä yhteistyötä nykyisen Sdp:n kanssa.Kokoomuksen Petteri Orpo lämmitteli aikaisempaa voimakkaammin persuyhteistyötä IS:n haastattelussa heinäkuussa.Sdp:n sisällä tilanteen kehittymistä seurataan paikoin jo huolissaan, esimerkiksi puolueen eduskuntaryhmässä.Puheenjohtaja, pääministeri Sanna Marinin jyrkkä antipatia sekä kokoomusta että varsinkin perussuomalaisia kohtaan tiedetään, mutta jatkuessaan tyyli johtaa siihen, että Sdp:n vaihtoehdot käyvät vähiin eli jäljelle ei jää kuin nykyinen vihervasemmisto.Kepu näyttää kehittyvän, sallittakoon lievä kärjistys, Rkp:n kaltaiseksi pikkupuolueeksi, joka menee sinne, minne kelpaa tai missä se saa eniten ääntään kuuluville.Tosin Sdp:stä löytyy yhä myös vanhaa sinipunan kannatusta, mutta saako sinipunalinja Marinin taakseen, se on toinen juttu.Linjapuheessaan Purra käsitteli hallituskysymyksiä laveasti. Mutta loputtomiin perussuomalaiset ei voi jatkaa oppositiossakaan, sillä oppositiosta tavoitteet eivät toteudu. Kyse on uskottavuudesta.Mutta yhtä suuri kysymys on se, pystyykö Purra pitämään puolueensa kannatuksen niin ylhäällä, että sillä olisi hallituspeleissä mitään merkitystä. Tai että Purra itse olisi uskottava pääministerikandidaatti vaalien alla.Yksi ennusmerkki on paha:Sekä puheenjohtajakisa että puoluekokous olivat tylsiä, vaikka puoluekokoushenki oli hyvä. Mutta valinta oli selvä etukäteen, ja syntyi vaikutelma, ettei se oikein ketään kiinnostanutkaan.Kunhan nyt joku valitaan.”Mestaria” eli Jussi Halla-ahoa ei voi korvata kuitenkaan kukaan tai mikään.Mutta tylsä puolue ja tylsä puheenjohtaja eivät kiinnosta äänestäjiä. Ensimmäisessä julkisessa tiedotustilaisuudessa sunnuntaiaamuna esiintyi tylsä ja väritön Purra.Monet politiikan kommentaattorit ovat jo povanneet, elleivät perussuomalaisten kuolemaa, ainakin kannatuksen merkittävää putoamista.Kannattaa kuitenkin olla varovainen ja katsoa hiukan laajempaa kuvaa kuin pelkkää puheenjohtajan esiintymistä.”Puolue ei kaadu enää puhaltamalla.Pientalonpoikien ja SMP:n pohjalle nostetun perussuomalaisten nousu alkoi Timo Soinin johdolla vuoden 2011 vaalien ”isosta jytkystä”. Kannatus on keikkunut, mutta pysynyt silti korkealla tasolla käytännöllisesti koko ajan. Kymmenen vuotta.Keväällä puolue oli gallupien ykkönen.Kuntavaaleissa odotettiin enemmän, mutta tuli kuitenkin 14,5 prosentin vaalitulos.Politiikan pirstaleisena aikana se tulos on hyvä.Tuloksen myötä puolue kiinnittyy kuntiin ja niiden rakenteisiin, joissa se jatkaa toimintaansa gallupeista huolimatta. Jatkossa perussuomalaiset on enemmän kuin pelkkä puheenjohtajan puhuva pää. Eli pohja alkaa olla kunnossa.Puolue ei kaadu enää puhaltamalla.Mutta paljon jää avoimia kysymyksiä, joita monet ovat juuri tämän puolueen puhuvan pään eli Purran varassa:Siis: Onko hän liian tylsä? Varsinkin edeltäjiin verrattuna saappaat ovat isot.Ja onko puolue Purran hallinnassa?”Peltokangaskin teki itsensä puolueessa salonkikelpoiseksi, kun sai syytteen kiihottamisesta kansanryhmää vastaan.Puoluekokouksessa vaihtui koko perussuomalaisten johto. Varapuheenjohtajiksi nousivat kansanedustajat Leena Meri, Mauri Peltokangas  ja Sebastian Tynkkynen.Varsinkin kaksi jälkimmäistä puhuttaa. Antavatko puolueelle jatkossa kasvot juuri he ja heidän taustajoukkonsa, vai asiallinen Purra? Myös humoristisen pappismiehen Arto Luukkasen nousu puoluesihteeriksi tarjoaa mielenkiintoisia näköaloja.Peltokangaskin teki itsensä puolueessa salonkikelpoiseksi, kun sai syytteen kiihottamisesta kansanryhmää vastaan.Persuissa se ei tunnu olevan ole mikään dismeriitti. Päinvastoin, onhan Halla-aholla peräti korkeimman oikeuden (KKO) tuomio samasta aiheesta, samoin Tynkkysellä.Kun kaiken lisäksi koronarokotuksia vastustanut Ossi Tiihonen sai puheenjohtajavaalissa 181 ääntä, joutuu pakostakin kysymään, kuinka paljon perussuomalaisiin on pesiytynyt kaiken maailman kulkijaa, joita yhdistävät politiikan salaliittoteoriat, rokotevastaisuus ja mahdollinen äärinationalismi.Se sakki saattaa lopulta kariuttaa perussuomalaisten tien hallitukseen, ja sitä sakkia joutuu Purran ohella miettimään myös toisen puolueen puheenjohtaja Petteri Orpo.Sillä kaikkien kanssa ei marjaan kannata lähteä – ei, vaikka marjaämpäriin olisi luvassa pääministerin paikka.Halla-ahon johdolla persut profiloitui lähinnä maahanmuutto- ja EU-asioissa, mutta talous- ja työllisyyspolitiikan osalta hänen antinsa anti jäi ohueksi.Sillä sektorilla Purralla on sarkaa kynnettäväksi.Varsinkin, jos Purra on valmis myös pääministeriksi, kuten hän Ilta-Sanomien ja Helsingin Sanomien haastattelussa lauantaina vakuutti.Puheessaan Purra jo aloitti: Mainituksi tulivat toki Etelä- ja Itä-Eurooppaan jaettavat EU:n tukimiljardit, mutta talouden kasvusta huolimatta Purra kantoi huolta kroonisesta kestävyysvajeesta ja maan velkaantumisesta.Tarkennus 16.8. kello 18.36: Sebastian Tynkkynen tarkentaa omia tuomioitaan:–Myös oma tuomioni on korkeimman oikeuden tasolta. Lisäksi minulla on myös toinen tuomio (2015 jälkeen kiihtyneiden islamistien iskujen kritisoinnista) ja nyt on tulossa kolmas tuomio (turvallisen Oulun -teemakampanjointi kuntavaaleissa 2017). Toki se on vielä syyte, mutta eiköhän sekin mene sukkana oikeudessa läpi tuttuun tapaan valtakunnansyyttäjän näkökannan mukaisesti nyt 21.9.2021 istunnossa.",1
167,"Suomalaisyritysten toiminta Venäjällä päättyy yritys kerrallaan, kenellä paremmissa merkeissä, kenellä heikoimmissa.Esimerkiksi Olville ja Fazerille toiminnan epäselvä ja hidas alasajo Venäjällä ehti aiheuttaa mainehaitan.Ongelma on sama myös varustamojen kohdalla. Italialaisomisteinen Finnlines kulkee niin sanotusti omilla aalloillaan.Sen toiminta herättää närkästystä muissa Suomessa toimivissa varustamoissa.Finnlines ei ole yhtynyt muiden varustamoiden boikottilinjaan venäläisliikenteen osalta. Muut, siis Viking Line, Tallink Silja ja Eckerö Line eivät kuljeta enää venäläistä rahtia tai venäläisrekkoja, mutta Finnlines jatkaa. Yhtiö on osa italialaista Grimaldi Group -varustamokonsernia.Lisäihmetystä ja suoranaista närkästystä varustamopiireissä on herättänyt, että osa venäläisyrityksistä haluaa siirtää muille varustamoille jo maksamiaan ennakkomaksuja nyt Finnlinesin tileille.Syy tähän on, ettei maksujen palautus onnistu enää normaalin pankkitoiminnan kautta yritysten omille venäläistileille rahaliikenteeseen vaikuttavien pakotteiden takia.Siksi ainakin osa venäläisyrityksistä haluaa ohjata mahdollisesti saamansa palautusrahat suoraan Finnlinesin tilille. IS on nähnyt asiaa koskevan venäläisyrityksen sähköpostin. Siinä yksittäinen summa on 13 000 euroa, joka pyydetään siirtämään yhtiön Nordean pankkitilille.Muissa varustamoissa katsotaan – IS:lle kerrotaan – että Finnlinesiä yritetään käyttää samalla bulvaanina, jolla venäläispankkeja koskevia pakotteita voidaan kiertää.Tavaraa ja rekkoja kulkee Finnlinesin aluksissa Pietarista Naantalin asti ulottuvalla välillä.– On monta tapaa varmistaa, ettei varustamo tue sanktioiden alla olevia yrityksiä. Me emme tue valtion intressiä. Tavallinen venäläinen tarvitsee ruokaa ja lääkkeitä. Nämä ovat vaikeita asioita, Finnlinesin talous- ja rahoitusjohtaja Tom Pippingsköld perustelee toiminnan jatkamista Turun Sanomissa (TS 9.3.).Hän sanoo TS:ssä, että yhtiö noudattaa täysin EU:n pakotelinjaa ja lisää, että yhtiöllä on myös muita varustamoita paremmat resurssit valvoa, ettei sanktioiden piiriin kuuluvia yrityksiä ole laivoilla. Yhtiö painottaa, ettei tarkoitus ole kohdistaa sanktioita yksittäisiä rekkakuskeja vastaan.Pippingsköld ei silti erittele, paljonko ruokaa ja lääkkeitä esimerkiksi Naantalin sataman kautta kulkee.– Kuljetusvälineellä sinänsä ei ole väliä vaan mitä lastia rekka sisältää.Åbo Underrättelsin maanantaisessa haastattelussa Finnlinesin kaupallinen johtaja Sfaffan Herlin kuvaa tilannetta vaikeaksi, mutta esimerkiksi Pietarin edustalla Bronkassa liikennöinti jatkuu normaalisti. Jos tilanne pahenee, yhtiö on valmis sen lopettamaan, Herlin sanoo lehdelle.",1
168,"Kun on rahaa, on myös rahan jakajia. Kuntavaalien alla se näkyy kunnissa, joiden talous on hallituksen avokätisten koronakorvausten jälkeen yllättäen ylijäämäinen.Tilanne on harvinainen ja poikkeuksellinen. Viime vuosina kuntien talous on ollut surkea. Ilman hallituksen antamia velkamiljardeja se olisi tosin surkea nytkinHallitus jakoi kunnille karkeasti ottaen kolme miljardia koronakorvauksia, missä on ollut noin miljardi ”ylimääräistä”. Kuntien ja kuntayhtymien yhteenlaskettu tulos oli 1,7 miljardia euroa ylijäämäinen viime vuoden tilinpäätös­arvioiden valossa.Tilannetta on taivasteltu, sillä kyseinen ylimääräinen miljardi on loppujen lopuksi valtion ottamaa velkarahaa.Kuntaliitto ja kuntien edustajat ovat ehtineet moneen kertaan korostaa summan kertaluonteisuutta ja sitä, että koronaakaan ei ole loppuun taputeltu, mitä lisäkustannuksiin tulee.Kyseessä on myös puskuri tulevaan.Mutta ottajia on, kuinkapa muuten.Terveydenhoitoalan Tehy ja sen puheenjohtaja Millariikka Rytkönen on sinnikkäästi koko korona-ajan yrittänyt iskeä joka paikassa läpi vaatimustaan hoitajille suunnatusta kertaluonteisesta koronakorvauksesta.Tehyn Millariikka Rytkönen vaatii hoitajille ekstratonnia kuntien ekstramiljardista. Kuva: Sami Kero / HSNyt se ehti ensimmäisenä julkisen puolen liittona ylimääräisen korona­miljardin kimppuun.Tehy vaatii kuntavaaliteeseissään, että vaalien jälkeiset kuntapäättäjät velvoittaisivat kunnat ja sairaanhoitopiirit maksamaan hoitajille kertaluonteisen 1 000 euron koronakorvauksen.– Kuntatalous on nyt paremmassa kunnossa kuin ehkä koskaan. Silti Suomessa ei ole maksettu etulinjassa koronan hoidossa työskennelleille hoitajille koronakorvauksia toisin kuin lähes kaikissa Euroopan maissa, Rytkönen sanoi maanantaina Tehyn tiedotteessa.Kuntapuolella katsotaan taatusti kauhuissaan, millainen rahastus kuntavaalien ympärille syntyy, jos pää aukeaa.Jos Tehy vaatii ekstraa, muut julkisen puolen liitot seuraavat perässä, sillä opettajien OAJ ja hyvinvointialan JHL vaativat taatusti samaa.Kuten ovat koko ajan vaatineet.Ja entä tämä Rytkösen väite, että ”kuntalous on nyt paremmassa kunnossa kuin ehkä koskaan”? Siitä sopii olla toistakin mieltä. Illuusioiden varaan ei kannattaisi rakentaa.Kuntavaalien alla puolueiden ja ehdokkaiden on helppo heittäytyä huuto­kauppaan, varsinkin jos ääniä on luvassa.Eli kysymys kuuluu, tuleeko poikkeusaikojen kuntavaaleista kaiken päälle vielä ylimääräinen, kertaluonteinen tes-kierros?Kunta-alalla on voimassa viime toukokuussa sovittu yleisen linjan mukainen julkisen puolen sopimus, joka päättyy vuoden kuluttua.Vaikka kyseessä olisi ekstratonni bruttona, siis kaikille, puhutaan suurista summista.Kuntatyönantajien työmarkkinajohtaja Markku Jalonen on ehtinyt jo laskea, että tonnin koronakorvauksen hintalappu olisi puoli miljardia kuntien kassoista.Kuntatyöantajien työmarkkinajohtaja Markku Jalonen laskee, että ylimääräinen koronatonni kuntapuolen työtenkijöille maksaisi puoli miljardia. Kuva: Jukka Gröndahl / HSKuntapuoli maksaa myös yksityisiä työnantajia noin 4 prosentti­yksikköä suurempaa eläkemaksua, minkä hintalappu on jo yli 700 miljoonaa.Yleensä työmarkkinakysymysten sotkemista vaaleihin on opittu varomaan. Kuntavaaleissa se on ollut ylipäätään tuntematon ilmiö.Viimeksi poliitikot polttivat työmarkkina­kysymyksissä näppinsä vuoden 2007 eduskuntavaalien alla, kun kokoomuksen Jyrki Katainen (kok) lupasi Sari Sairaanhoitajalle 500 euroa lisää liksaa.Tuolloin sentään puhuttiin vielä ”jakovarasta”, mutta loppuseuraus oli iloinen tes-huutokauppa ja suomalaisen kilpailukyvyn rämettyminen. Nyt jaetaan julkisen sektorin velkarahaa, jota otetaan ennätysmäärä, parissa vuodessa yli 30 miljardia.Mutta kuntavaalit ei taatusti ole paras paikka jakaa rahaa kuntien eri ammatti­ryhmille, oli tilanne mikä tahansa. Vaalit ei ole palkka- ja eikä palkkio­neuvotteluiden paikka.",1
169,"Sinapinsiemen?Sitä termiä käytti muuan kepuveteraani jo eilen, kun Yle julkaisi keskustan lamauttaneen galluptuloksen tiskiin: yhdeksän prosenttia!Sinapinsiemenellä veteraani tarkoitti puolustusministeri Antti Kaikkosta (kesk).Kaikkonen on nyt keskustalaisten huulilla vähän joka kulman takana.Hänestä leivotaan sekä puheenjohtaja Annika Saarikon (kesk) seuraajaa että puolueen presidenttiehdokasta.Perjantaina Maaseudun Tulevaisuus julkaisi presidenttigallupin, joka herättää taatusti keskustassa huomiota.MT:n gallupin tulos ei sinällään yllätä: ulkoministeri Pekka Haavisto (vihr) johtaa 17,3 prosentin kannatuksella, mutta Suomen Pankin pääjohtajan Olli Rehnin (kesk) kannatus on tippunut kesäiseltä ykköspaikalta 20 prosentista 14 prosenttiin.Samassa gallupissa Kaikkosen presidenttikannatus on vaivaiset kaksi prosenttia, sama kuin Sdp:n mahdollisella, jopa todennäköisellä ehdokkaalla eli EU-komissaari Jutta Urpilaisella (sd).Eli Kaikkosen luku ei vakuuta.Ja tässä onkin jutun juju: sinapinsiemenefekti.Kahdesta prosentista tie on vain eteenpäin. Rehn tulee jo 20 prosentista alaspäin.Olli Rehn on nimennyt itse itsensä ehdokkaaksi jo pari vuotta sitten, mutta pitkä kiri saattaa kostautua. Vaaleihin on vielä reilu vuosi.Käytännössä Rehn on yhä ainoa ilmoittanut koko kisaan ja syksyllä hän on kiertänyt maata jo ristiin rastiin esitelmätilaisuuksia pitämässä.”Keskustan kentällä Kaikkonen on tykätty mies, vaikka hävisikin puheenjohtajan paikan Katri Kulmunille (kesk) Kouvolan puoluekokouksessa syksyllä 2019.Kaikkosen nimi on heitetty presidenttikisaan puolestaan vasta syksyn mittaan. ”Kanki” ei ole ehdokkuudesta kieltäytynyt, vaan hymähdellyt muikeasti.Keskustan kentällä Kaikkonen on tykätty mies, vaikka hävisikin puheenjohtajan paikan Katri Kulmunille (kesk) Kouvolan puoluekokouksessa syksyllä 2019.Rehnillä ei ole vastaavaa kentän suosioita. Kyvykäs mies, mutta karisma puuttuu, valittavat monet. Akateemisuutta liikaa, purnataan.Puolustusministerinä Kaikkonen saa näinä aikoina myös myönteistä Nato-julkisuutta. Tällä viikolla hän kävi tapaamassa turkkilaista kollegaansa Hulusi Akaria ja totesi, ettei Suomen Nato-hakemuksen ratifioinnille ainakaan takapakkia tullut.Keskustan kova taustavaikuttaja, eläköitynyt ministeri Seppo Kääriäinen on vaatinut, että keskusta järjestää presidenttiehdokkaastaan esivaalin, johon puolue voisi koota ison joukon parhaita voimiaan Esko Ahosta Anneli Jäätteenmäkeen, Olli Rehnistä Antti Kaikkoseen jne.Presidentin esivaalista keskusta saattaisi saada elinvoimaa jatkoa ajatellen.Keskusta järjestää joka tapauksessa ensi kesän tai syksyn mittaan ylimääräisen puoluekokouksen presidenttiehdokkaan valitsemiseksi.Nyt siellä valitaan todennäköisesti keskustalle myös uusi puheenjohtaja, ellei Annika Saarikko tee ihmettä ja saa keskustan kannatusta nousemaan yli viime eduskuntavaalien 13,8 prosentin.Kaikkoselle tulee valinnan paikka, jahka presidenttikisa pääsee huhtikuun eduskuntavaalien jälkeen täyteen vauhtiin.",1
170,"Vaalitaistelu alkaa tosissaan, kun eduskunta jää tällä viikolla vaalitauolle ja vaaleihin on tasan kuukausi aikaa.Kirikierrokselle antaa vauhtia ääritasainen Ylen tuore gallup, jossa kolme suurinta puoluetta ovat virhemarginaalin sisässä.1. Kokoomus tuli hiukan alas, mutta johtaa 20,8 prosentin kannatuksella.2. Sdp nousi hiukan ja on kakkonen 19,9 prosentillaan.3. Perussuomalaiset nousi niin ikään hiukan ja on kolmonen tasan 19 prosentillaan.”Selostaja Anssi Kukkonen huusi eetteriin viimeisellä kierroksella kuin viimeistä päivää, pitääkö Virénin kiri, ja pitihän se ajalla 13.24,76.Kirikierroksen alkaessa tilanne on kuin ikimuistoisella Montrealin olympialaisten viidellä tonnilla vuonna 1976.Jos nuoremmat eivät muista, kannattaa katsoa vaikka YouTubesta.Leikitään, että gallupeita johtava kokoomuksen Petteri Orpo on Lasse Virén. Vertailu ei ole niin kaukaa haettu, sillä Virénistä tuli myöhemmin kokoomuksen pitkäaikainen kansanedustaja.Olkoot Sdp:n Sanna Marin Uuden-Seelannin Dick Quax ja perussuomalaisten Riikka Purra Länsi-Saksan Klaus-Peter Hildenbrand.Selostaja Anssi Kukkonen huusi eetteriin viimeisellä kierroksella kuin viimeistä päivää, pitääkö Virénin kiri, ja pitihän se ajalla 13.24,76.Mutta mikä vaalien kirikierroksella ratkaisee? Kolme puoluetta mahtuvat nyt Ylen kyselyssä virhemarginaaliin.Pitääkö Orpon kiri sittenkään, kun vauhti näyttää hiipuvan?  Vuosi sitten Nato-huumassa kokoomuksen kannatus oli 26 prosentin tienoilla.Voi hyvinkin pitää.Kyse on ehdokasasettelusta, joka kokoomuksella on varsinkin suurissa vaalipiireissä hyvä. Paras esimerkki on vaalipiireistä suurin eli Uusimaa, jossa kokoomuksella kovia ehdokkaita riittää että päät kolisevat.Toisaalta Liike Nyt ja liberaalit imevät kokoomukselta kannatusta, ehkäpä paikkojakin.Ja puristaako Orpo ja kokoomus niin sanotusti liikaa mailasta ja on jo ylivarovainen?Onko vaaliohjelma taloudellisesti liian kova?Sdp rakentaa kaiken pääministeri Sanna Marinin suosion varaan ja lupaa ohjelmassaan kuuta taivaalta, tai ei ainakaan leikkaa mitään, vaikka Marinin hallitus velkaantui ennätystahtia.Vaalikampanjan aikana Marin tuntuu syyttelevän enemmän kokoomusta nykyistä ongelmista kuin katsovan peiliin.Vasemmistoliitossakin katsotaan kauhulla, miten Marin ajaa vasemmalta ohi.Uutena piirteenä on, että Marin haastaa turvallisuuspolitiikassa yhä lujemmin kokoomuslaiseksi miellettyä presidentti Sauli Niinistöä.Lue lisää: Marin ja Niinistö täysin eri linjoilla yhteyden­pidosta Venäjään Krimin valtauksen jälkeen – näin asiantuntijat arvioivatMarinin mukaan Niinistön harjoittama yhteydenpito Vladimir Putiniin Krimin miehityksen jälkeen 2014 oli virhe. Sen Marin on unohtanut todeta, että hän kävi itsekin liikenneministerinä Moskovassa syksyllä 2019 ja tapasi muun muassa pääministeri Dmitri Medvedevin.Eilen Marin twiittasi Sdp:n mainosta, jossa Nato-jäsenyyskin otettiin Sdp:n piikkiin:– SDP:n johtaman hallituksen päätös hakea puolustusliitto Naton jäsenyyttä on tärkeä askel Suomen kansallisen turvallisuuden vahvistamiseksi, Sdp twiittasi.Perussuomalaiset on jäämässä syrjään, kun kisa tenteissä ja julkisuudessa on kääntynyt kokoomuksen ja Sdp:n väliseksi.Riikka Purra soittaa väistämättä kolmatta viulua, vaikka käy kiinni kaikkeen mahdolliseen kuin Kalevi Sorsan (sd) aikoinaan mainostama Tasmanian piru, jolla Sorsa tosin viittasi mediaan.Mutta käykö liikaakin, onko ammunnan hajonta liian suuri?Saattaa olla, että äänestäjä pohtii kuitenkin viime hetkellä, onko nykyisistä perussuomalaisista lopulta vastuun kantajiksi vai tuuleen huutajiksi.Perussuomalaiset on toisaalta aina vetäneet gallupeita paremman tuloksen, mikä kannattaa muistaa vaalipäivään saakka.Suurkisoissa pitää olla aina sellainenkin entinen suuruus, joka tulee kierroksen muita perässä köhien maaliin.Se rooli on jäämässä keskustalle, jonka kannatus vain alenee, kun vaalit lähestyvät.Nyt puolueelle mitattiin 9,6 prosentin väliaika.Keskustassa on luettu kauhulla Maaseudun Tulevaisuuden eilistä gallupia, jonka mukaan keskustan kannatus viljelijöiden keskuudessa on puolittunut vuodesta 2015.Vanhalla maalaisliiton viljelijäkielellä kerrottuna kepun kannatus on laskenut sille tasolle, että laarin pohja näkyy ja puolue on syönyt jo siemenviljansakin.Kuukaudessa keskustan Annika Saarikko ei tee ihmeitä, vaikka tv-mainoksissa vakuuttaakin, että eteenpäin mennään. Ei mennä, vaan taaksepäin.Lohtua antaa, ettei arkkivihollisen eli vihreiden tilanne ole sen parempi.Maria Ohisalon (vihr) porukan kannatus laski 1,4 prosenttiyksikköä 8,9 prosenttiin.Loppuun kysymyksistä kaikkein tärkein.Se on lyhyesti todettu.Millä ilveellä tuosta hallituksen teet, jos tulos on Ylen gallupin kaltainen?Mistä hallitukselle tehdään yhteinen ohjelma?Mutta aina ennenkin on tehty.Aikaa se ottaa.Olisiko juhannus jonkin sortin takaraja?",1
171,"Yle julkisti aamulla tuoreimman, kuukausittaisen gallupinsa.Kun Venäjä hyökkäsi 24. helmikuuta Ukrainaan, kansa tajusi jo ennen poliitikkoja, että Suomen tie on Nato-tie.Siksi se kääntyi aluksi kokoomuksen puoleen, joka on ajanut Nato-jäsenyyttä 16 vuotta. Kokoomuksen kannatus nousi yli 26 prosenttiin.Nyt kansa luottaa jo muihinkin puolueisiin, että Natoon myös mennään. Persujen alamäki on taittunut (14,6 %), samoin keskustan (13,5 %).Samalla kokoomuksen kannatuksesta tippui pari prosenttiyksikköä ja puoluetta kannattaa nyt 24,1 prosenttia kansasta.Petteri Orpon joukkue on silti yhä ylivoimainen. Kokoomus johtaa reilulla kuudella prosenttiyksiköllä seuraavaa.Sanna Marinin Sdp on kakkosena. Sdp:nkin kannatus laski reilulla prosenttiyksiköllä 17,9 prosenttiin.Mutta!Gallupin suurin uutinen pitemmällä perspektiivillä on se, että vihreiden kannatus tippui alle vasemmistoliiton.Ero ei ole suuri.Vihreitä kannattaa 8,8 prosenttia, vasemmistoliittoa 9,0 prosenttiaMutta tulos on symbolisesti suuri juttu – kummallekin puolueelle, samoin politiikan penkkiurheilijoille.Taloustutkimuksen tutkimusjohtaja Tuomo Turja muistelee Ylelle, että viimeksi vasemmistoliiton kannatus on ollut niukasti vihreitä suurempi lokakuussa 2014.Silloin kun kaikki oli hyvin – esimerkiksi 2017 – eikä ollut koronaa eikä Venäjän hyökkäyssotaa, vihreiden kannatus oli melkein kymmenen prosenttiyksikköä suurempi kuin nyt. Vihreät ei ole vaikeiden aikojen puolue kansan mielestä, voisi tiivistää.Tämän hallituksen aikana vihreillä on ollut kaikin puolin vaikeaa, eikä johdon repaleisuus ole tilannetta helpottanut.On ollut vaikea hahmottaa, kuka puoluetta johtaa. Varsinainen puheenjohtaja Maria Ohisalo on äitiyslomalla. Vt. puheenjohtajana toimii kansanedustaja Iiris Suomela.Syksyn ministeriruletti sotki tilannetta entisestään. Ympäristöministeri Krista Mikkonen istutettiin puoliväkisin sisäministeriksi ja Emma Karista tehtiin ympäristöministeri.Kun politiikan teemat kovenevat, vihreä politiikka ei tunnu ehkä päällimmäiseltä.Esimerkiksi Mikkonen on antanut kasvot valmiuslain muutosten hitaudelle, kun hallitus ei millään tunnu saavan vauhtia sen keskeisempään osaan eli maahantulon keskeyttämiseen tarvittaessa itärajalla.Eli Venäjän hybridivaikuttamiseen.”Ehkä Haavistoa enää pidetä vihreänä sen paremmin omissa kuin äänestäjienkään joukossa?Samaan aikaan ulkoministeri Pekka Haavisto (vihr) hoitaa tehtäviään pitkin Eurooppaa ja maailmaa valtiomiestyyliin. Hän saa yleisesti kiitosta uskottavasta toiminnastaan.Presidenttigallupeissakin Haavisto pärjää.Mutta kun Pekka Haavisto on esillä, harva enää tuntuu edes muistavan, että Haavisto on myös vihreiden ministeri.Kaiken päälle näyttää siltä, etteivät vihreät itsekään muista – tai halua muistaa.Se onkin kummallinen juttu.Ehkä Haavistoa enää pidetä vihreänä sen paremmin omissa kuin äänestäjienkään joukossa?",1
172,"Vähiin käy ennen kuin loppuu. Tasavallan presidentillä Sauli Niinistöllä on virkakautta jäljellä enää neljä vuotta, kuukausi ja viikko. Presidenttipeli on siis syytä viheltää alkaneeksi!Ettäkö etuajassa? Ehei, viimeistään nyt. Ollaan jo melkein myöhässä.Setä Arkadia on havainnut, että tomerat miehet ovatkin jo liikkeellä: Kun Timo Soini (sin) kävi maanantaina vinkkaamassa, että hänkin olisi käytettävissä ehdokkaaksi (kenen helkkarin?), jopa Moskovan Kremlissä herättiin ja Vladimir Putin alkoi pedata vallankäytölleen jatkoa vuoden 2024 jälkeen.Mutta takaisin Suomeen!Sauli Niinistö on noussut presidenttinä liki pohjoiskorealaisiin suosiolukuihin ja hän olisi taatusti matkalla valtakunnan toiseksi Kekkoseksi, mutta perustuslaki panee stopin, eikä Niinistö kehtaa sentään mihinkään Putin-operaatioihin alkaa.Porvaripuoli on pikkuhiljaa heräämässä kysymykseen: Mitä Niinistön jälkeen ja mistä ehdokas, joka pääsee toiselle kierrokselle? Niinistön varjo on pimentänyt aluskasvillisuuden, eikä seuraajapeliä ole uskallettu aloittaa. Helsingin pormestari Jan Vapaavuori (kok) on mainittu, mutta hän saattaa olla liian jakava persoona – myös kokoomuksen sisällä. Ex-puhemiehen Paula Risikon (kok) ehdokkuushaaveet taitavat tulla tyydytetyksi eduskunnan sivistysvaliokunnan johdossa.Kepulaiset ovat puolestaan katselleet Suomen Pankin ja pääjohtaja Olli Rehnin (kesk) suuntaan. Mutta pääseekö Rehnin karismalla toiselle kierrokselle? Ehkei. Saattaa käydä kuten Matti Vanhaselle (kesk), joka pari vuotta sitten keräsi kepun riveissä 4,1 prosentin kannatuksen ja hävisi Paavo Väyrysellekin (mikäliepuolue).Kepussa löytyy muitakin pankkimiehiä kuin Rehn. Siellä missä pari porvaria nykyään kohtaa, keskustelu rintaman yhteisestä kansanliike-ehdokkaasta käynnistyy ja kuulemma yhä useammin kuullaan:– Miten olisi Esko Aho?Ex-pääministeri Esko Aho (kesk) on nykyään maailmanluokan pankkimiehiä, sillä hän istuu venäläisen Sberpankin hallintoneuvostossa. Läntistä vastapainoa Aho saa yhdysvaltalaisen jättipankin JPMorgan Chasen Euroopan, Lähi-idän ja Afrikan alueiden neuvonantajana. Meriitit ovat sellaisia, että Aho pääsee suomalaisista taatusti nopeimmin tapaamaan vaikka Kiinan presidenttiä, jopa nopeammin kuin Paavo Lipponen (sd) taannoin puhuttamaan Kiinan keisaria.Aho kelpaisi ehkä kokoomuksellekin, sillä puolue on kepulle parit kolmet presidentinvaalit velkaa, kun kepu on ollut Niinistön takana. Lisäksi Aho on melkein presidentti. Moni on sitä mieltä, että Aho olisi voittanut Tarja Halosen vuonna 2000, ellei kampanjatiimi olisi palkannut viimeiseen vaalijuhlaan puhujaksi ylipormestari Raimo Ilaskiveä (kok), joka oikeistolaisuudellaan karkotti nipun liberaaleja kannattajia Halosen taakse. Kenen loistoidea oli varmistaa Aholle loppusuoralla äärioikeiston kannatus demari-Halosta vastaan, sitä mietitään yhä…Aholla porvarit saattaisivat päästä ainakin toiselle kierrokselle.Vasemmalla ja vihreällä laidalla tilanne elää koko ajan. Sinnepäin-puheista kärynnyttä ulkoministeriä Pekka Haavistoa (vihr) tutkitaan al-Holin osalta eduskunnan perustuslakivaliokunnassa. Kaksi kertaa presidentinvaalit hävinnyt Haavisto saattaa välttää valtakunnanoikeuden, mutta viime kuukausien tapahtumat eivät ole silottaneet tietä Mäntyniemeen. Kaukana ei ole hetki, että vihreiden ex-puheenjohtaja, EU-edustaja Ville Niinistö ilmoittaa tukevansa Haavistoa sataprosenttisesti, kuten Touko Aaltoakin (vihr), ja lupaa epäitsekkäästi täyttää Haavistolta vapautuvan ehdokaspaikan.Sitten kun Sdp saa päätettyä EU-edustaja Eero Heinäluoman (mies) ja EU-komissaari Jutta Urpilaisen (nainen) välillä, että Urpilainen on puolueen ehdokas, peli voisi olla selvä – ellei Jussi Halla-aho (ps) työnnä pukinsorkkaansa väliin.Kun ensimmäisen kierroksen vaalitenttien pakollisista kädenheiluttajista on päästy eroon, neljän vuoden kuluttua presidentinvaalien kakkoskierroksella saatetaan nähdä siis parivaljakko Urpilainen-Aho.",1
173,"Eduskunta aloittaa syysistuntokautensa ensi tiistaina.Heti alkuun Petteri Orpon (kok) hallitus on helisemässä rasismitiedonantoäänestyksissä.Tilanne ei helpota, vaikka rasismikohu tasoittuisikin.Oitis perään päästään politiikan varsinaisiin leipäkysymyksiin eli budjettiin ja talouspolitiikkaan sekä työmarkkinariitelyyn, jotka kesän aikana ovat hautautuneet rasismikeskustelun alle.Eivät hautaudu enää, se on nähty tällä viikolla budjettiesityksen julkistuksen jälkeen.Yleislakkoakin on ay-liikkeen suunnalta väläytelty.Huvittavaa sinänsä, että ay-liike on herännyt järkytykseen nyt elokuun lopulla, vaikka kaikki ”saatanalliset säkeet” löytyvät jo kesäkuussa julkistetusta hallitusohjelmasta.Lue lisää: Työministeri Arto Satonen vastaa ay-liikkeen kritiikkiin – ”Pitää ymmärtää, miksi tätä työtä tehdään”Anna-Maja Henrikssonin Rkp on tuskaillut rasismin kanssa koomisuuteen saakka, mutta kun puheet siirtyvät pienituloisten kurjistamiseen, työttömyyskorvausten leikkaamiseen ja hirmuvelkaantumisen jatkumiseen, paine siirtyy perussuomalaisten eduskuntaryhmään.”Matias Mäkysen (sd) kaltaiset riekkuvat oppositiohahmot eivät saa riemastukseltaan suuta kiinni. Budjettiesitys on opposition karkkikauppa.Sen paineensietokyky on lopulta Orpon hallituksen elinkelpoisuuden mittari, varsinkin, jos leikkauspolitiikka alkaa syödä perussuomalaisten kannatusta.Rasismiepäilyt kun eivät persujen kannatuksessa näy mitenkään.Leikkaukset ovat toinen juttu.Petteri Orpon (kok) hallitus saa varautua kovaan kyytiin, kun eduskunta kokoontuu ensi viikolla. Kuva: Jussi Nukari / LehtikuvaHallitus teki kaiken lisäksi vielä poliittispsykologisen virheen, kun se ei saanut velkaantumista kuriin sen vertaa, että uuden velan määrä olisi painettu edes alle kymmeneen miljardiin vuodessa – yksinumeroiseen miljardimäärään.Kun vaalikaudessa uutta lainaa otetaan 40 miljardia eli saman verran kuin Sanna Marinin (sd) hallitus, vanhat vaalienaluspuheet joutuvat outoon valoon. Korkojen nousu on kelpo selitys, mutta eihän se nyky-Suomen julkisissa keskusteluissa tunnu kelpaavan.Matias Mäkysen (sd) kaltaiset riekkuvat oppositiohahmot eivät saa riemastukseltaan suuta kiinni. Budjettiesitys on opposition karkkikauppa.Opposition ja median kritiikki velkaantumisesta ja leikkauksista on ristiriitaista, mutta hallitus on yhtä kaikki jatkuvalla puolustuskannalla, mikä syö sen asemaa kroonisesti.Eli ei ole helppoa Orpolla – eikä valtiovarainministeri Riikka Purralla (ps), varapääministerillä.Yhtä surkeista lähtökohdista syksyyn ei ole lähtenyt yksikään hallitus lähihistoriassa.Pääministeri Harri Holkerillla (kok) oli vaikeuksia median kanssa, mutta hänenkään hallitus ei aloittanut yhtä kuoppaisesti kuin Petteri Orpon (kok) hallitus. Kuva: Martti KainulainenAloitetaan vaikka Harri Holkerin (kok) hallituksesta (1987-1991), jossa kokoomus murtautui presidentti Mauno Koiviston opastuksella Neuvostoliiton ikeen alta ulos oppositiosta, jossa se oli ollut ”yleisistä syistä” reilut pari vuosikymmentä.Eipä ollut Harri Hermanni Holkerilla samat lähtökohdat kuin Antti Petteri Orpolla nyt, vaikka Holkerikin tappeli median kanssa ”minä juon nyt kahvia” -kohuineen.Holkeri jakoi rahaa selkä vääränä yhdessä Sdp:n kanssa, valtiovarainministereinä Erkki Liikanen (sd) ja Matti Louekoski (sd). Tuolloin vannottiin ”hallitun rakennemuutoksen nimiin”, mikä päätyi lopulta kansallisiin konkurssitunnelmiin.Esko Ahon (kesk) porvarihallitus (1991-1995) sai sotkut hoitaakseen. Tunnelma oli kaamea, mutta Paavo Väyrysen (kesk) vuoden 1994 presidentinvaalien alla harjoittamaa hallitushorjuttelua lukuun ottamatta Ahon hallitus ei lopulta ollut kaatumisen partaalla, vaikka olosuhteet olivat hirmuisetPaavo Lipposen (sd) kaksi pääministerikautta: ei pahempia tutinoita.Anneli Jäätteenmäki (kesk) teki pääministerinä 69 vuorokauden kujanjuoksun ja hänen tarinansa päättyi jo ennen juhannusta 2003, eikä hän saanut edes kokea poliittista syksyä.Kun Matti Vanhanen (kesk) jatkoi sattumapääministerinä, hän veti tasaisesti pari vaalikautta lautakasa- ja Ruusus-kohuista huolimatta. Vanhanen hyppäsi sivuun vuoden 2011 vaalien alla ja Mari Kiviniemi (kesk) hoiti pestin loppuun.Sitten tuli Jyrki Kataista (kok), Alexander Stubbia (kok), Juha Sipilää (kesk) jne.Sipilän hallitus oli kaatua tosin sote-riitelyyn heti ensimmäisenä syksynä 2015, kun pääministeri uhkaili marssia presidentti Sauli Niinistön luo eroilmoitus kainalossaan. Tästä uhittelusta tulikin Sipilälle pysyvämpi tapa.Mutta lopulta hallitus kesti sisäisesti myös perussuomalaisten kaatumisen 2017.Antti Rinne (sd) joutui eromaan pääministerin tehtävistä puolen vuoden jälkeen joulukuussa 2019, mutta entinen hallituspohja jatkoi Sanna Marinin (sd) vedolla. Kuva: JUSSI HELTTUNENAntti Rinne (sd) koki Jäätteenmäen kohtalon sekavilla Posti-puheillaan joulukuussa 2019, mutta pääministerivaihdoksen jälkeen entinen hallituspohja kuitenkin jatkoi.”Orpon viritys ei ole mikään rakkausavioliitto, se on käynyt selväksi. Mutta kestääkö hallituspohja, jos tunneskaala on valmiiksi negatiivinen?Sanna Marin (sd) sai sellaisen aloituslahjan, josta Orpo voi vain haaveilla. Kun korona iski kevättalvella 2020, oppositio käytännössä lopetti toimintansa kansallisen yksimielisyyden nimissä.Mutta nyt on toinen ääni kellossa.Orpon hallitus ei saisi nykyoppositiolta vastaavaa armoa.Ja nyt ei mitata pääministerin toimintaa ja luottamusta, vaan nimenomaan hallituspuolueiden yhtenäisyyttä.Orpon viritys ei ole mikään rakkausavioliitto, se on käynyt selväksi. Mutta kestääkö hallituspohja, jos tunneskaala on valmiiksi negatiivinen?Jos Orpon joukko kaatuu, enemmistöhallitus olisi hakemisessa. Orpo onkin muistanut korostaa, että hallituspohjalle ei ole vaihtoehtoa.Lue lisää: Kommentti: Annika Saarikon hoiperteleva kepu odottaa vesi kielellä Petteri Orpon vähemmistö­hallitusta – ja laskee tuelleen jo kovaa hintaaSääli on sairautta – ja sosiaalinen media on verinen taistelukenttä.Jopa keskustan puheenjohtaja, edellishallituksen valtiovarainministeri Annika Saarikko hyökkäilee hallituksen kimppuun unohtaen kevyesti oman lähihistoriansa.Saarikko koki kurinpalautuksen kehysriihessä keväällä 2021, ja sen jälkeen hän eläytyi velkamaailmaan kuten muukin Marinin hallitus.Lopulta Saarikko omaksui hallituksensa tyylin ja yritti itse ostaa vaalimenestystä jopa kaksinkertaisilla lapsilisillä – ja velaksi, kuinkas muuten.Lue lisää: Annika Saarikko moitti Riikka Purran budjetti­ehdotusta – ”Suomi saa budjetin, jonka edessä on pitkä miinus”Poliittinen muisti tuntuu lyhentyvän vuosi vuodelta, mutta vastaavasti pokka kasvaa.Varmin tae tyytyväisyyteen hallitusohjelmaan on se, jos pääsee itse sitä kirjoittamaan. Siksi Jyri Häkämiehen (kok) EK:sta tai Suomen Yrittäjien Mikael Pentikäisen (kesk) suunnasta ei paljon murinaa ole kuulunut.",1
174,"Pääministeri Sanna Marinista (sd) on kuoriutunut kesän jälkeen vihainen sosialidemokraattinen sissipäällikkö, joka on hypännyt tv-ruutuun panemaan kapitalistit kyykkyyn.Parin viikon takaisessa puoluekokouksessa Marin väläytteli vanhaa (se ei toki ole Marinin keksimä) ideaa kuusituntisesta työpäivästä. Viime lauantain Ylen ykkösaamussa Marin rökitti silmät kiiluen metsäjätti UPM:ää, joka aikoo lakkauttaa Jämsän Kaipolan tehtaan. Marinilta taisi unohtua, että UPM on Suomen suurin yhteisöveron maksaja yli 200 miljoonaan osuudellaan. Osittain siitä(kin) summasta revitään myös puoluetuet ja palkat muun muassa Marinin hallituksen satapäiselle armeijakunnalle.Näistä on puhuttu, joskin Ylen ykkösaamu ulottuu vasta mittausjakson lopulle.Nimenomaan eläkeläiset ja vanhukset säikähtivät Sdp:n nykymenoa, kertoo Ylen gallup. Iäkkäämmillä ihmisillä alkaa olla kokemusta, ja he näkevät mitä edessä on. Se näkyy välittömästi demarien kannatuksessa, sillä puolueen ikärakenne on mikä on eli vanha.– Sdp:n kannatuksen lasku tulee tällä kertaa lähes yksinomaan eläkeläisten ja yli 65-vuotiaiden ryhmästä. Varttuneen väen keskuudessa Sdp:n kannatus on laskenut melko selvästi, tiivistää Taloustutkimuksen tutkimuspäällikkö Tuomo Turja Turja valottaa mittauksen taustatietoja.Sdp yhä suurin puolue, mutta sen kannatus mainittujen esiintymisen aikana kahdella prosenttiyksiköllä 21,4 prosenttiin.Poriin viikonvaihteessa kokoontuva kokoomus lisäsi kannatustaan prosenttiyksiköllä 18,3 prosenttiin. Persut pysyy kakkosena entisellä 18,8 prosentin kannatuksella.Kuolinkorinapuoluekokoukseen Ouluun ja ympäri Suomen kokoontuva keskusta sai gallupin säälipisteet: kannatus nousi vajaalla prosenttiyksiköllä 11,3 prosenttiin, mutta ei pärjännyt vihreille (11,7 %). Kokoomuksen ja kepun nousu vastaa Sdp:n menetystä.Kokeneemmat ihmiset ymmärtävät, että rahaakin tarvitaan, se ei tule puusta, eikä sitä tule tuhlata kaiken maailman hassutuksiin – niin mukavalta kuin se tuntuisikin. Vaikka olisi miten nollakorko (ei muuten ole ikuisesti).Otetaanpa esimerkiksi tämä Marinin väläytys nelipäiväisestä työviikosta ja kuusituntisista työpäivistä.Kuntatyöantaja on laskenut, että jos kunta-alalla koko henkilöstön työaika lyhenisi 6 tuntiin päivässä, se merkitsisi keskimäärin 21 prosentin työajan lyhennystä. Tämä muunnettuna työntekijöiksi merkitsisi teoreettisesti puolestaan 87 500 työntekijän lisätarvetta kuntasektorille ,jota kokonaistyöpanos pysyisi ennallaan.Lue lisää: Sanna Marin piti linjapuheensa: Työajan lyhentäminen on syytä pitää tavoitteenaMitähän se maksaisi?Sitä voi Marin ja kumppanit, mm. valtiovarainministeri Matti Vanhanen (kesk) miettiä kuun puolivälin budjettiriihessä, kun kuntien ja julkisen sektorin koko kaameus paljastuu hallituksen hitaimmillekin.Korona jatkuu, mutta nyt puhutaan myös taloudesta. Sävy on synkkääkin synkempi.Suomi on menossa kaameaan konkurssitalveen, mutta tuntuu, että pääministerin kanslia on ainoa paikka, jossa tilannetta ei osata lukea eikä ymmärretä. Marinin esiintyminen Ylellä nosti esiin puheet jopa luokkasodasta.Lue lisää: Sanna Marinin UPM-kommenteista puhkesi sanasota – ”Miksi lietsot luokkataistelua, pääministeri?”Marinin puheiden jälkeen heräsi myös keskustelu siitä, kuka hullu haluaa sijoittaa Suomeen, jos täällä on tällainen poliittinen vastaanotto: keskisormi pystyssä?Vielä keväällä ja alkukesästä Marin sai kiitosta korona-kriisin asiallisesta tiedottamisesta, toisin kuin hänen eräät puoluesiskonsa, nimiä nyt tällä kertaa mainitsematta.Joku valtioviisas voisi silti tutkia, mikä osuus Sdp:n kannatuksen laskulle on perhe- ja peruspalveluministeri Krista Kiurulla (sd) , joka varmisti joulukuussa Marinille pääministerin paikan ja jolla on epäilemättä tämän takia muita suuremmat mahdollisuudet huseerata Marinin hallituksessa.Poliittinen velka pitää maksaa, vaikka pääministeri olisikin Kiurun ”taskussa”.Myös oppositio jätti hallituksen rauhaan vakavan tautitilanteen takia.Nyt tilanne on selkeästi muuttumassa.Politiikassa on silti sama ilmiö kuin fysiikassakin: mikä nopeasti nousee, se voi nopeasti laskea.Nyt siis ei puhuta enää koronan terveysvaikutuksista, vaan taloudesta ja sen myötä – liioittelematta – isänmaan tulevaisuudesta.Monia kaihertaa myös EU:n jättimäinen elpymispaketti, jonka nettomaksaja reilun kolmen miljardin edestä Suomi on. Marin toi senkin iloviestin neuvotteluista kotimaahan heinäkuussa. Tässä Marinia helpottaa keskusta, jonka kellokkaat kuittasivat laskun saman tien.Kepun puoluekokouksessa saattaa tästä tosin rähinä tulla.Mutta summa summarum: syksyn aikana karsta karisee silmistä, kun yt-ilmoituksia tulee vastaan nopeammin kuin kilometritolppia auton ikkunasta seurattuna.Monelle on nyt palannut mieleen joulukuinen Marin, kun tämä huuteli eduskunnan ministeriaitiosta parin viikon pääministerikokemuksella, miten kokoomuksen pitäisi hävetä välikysymyksiään.Jos Marin aikoo mennä vihaisena ja silmät kiiluen huhtikuun kuntavaaleihin, niin onpahan nyt ainakin varoitettu.",1
175,"Nyt menee todella surkeasti.Kepulla siis. Enää kiertely on turhaa.Tänä aamuna Helsingin Sanomat julkisti gallupin, jossa keskustan kannatus on mittaushistorian heikoin, 10,4 prosenttia. Kuukaudessa kannatus on tullut alas 1,4 prosenttiyksikköä.Pari viikkoa sitten Yle mittasi kepulle niin ikään mittaushistoriansa heikoimman tuloksen, 10,3 prosenttia.Sitä saa mitä tilaa.”Syöksykierteen oikaiseminen säälliseksi vaalitulokseksi vaatisi puheenjohtaja Annika Saarikolta ihmeen.Tai pikemminkin kepun osalta sitä niittää, mitä kylvää, kuten ministeri Seppo Kääriäisen (kesk) puoluettaan koskevan väitöskirjan nimi kuuluu.Keskusta on tehnyt nykyhallituksessa puheenjohtajansa, valtiovarainministeri Annika Saarikon johdolla poliittista itsemurhaa, vaikka keskustan eliitti, ministerit, valtiosihteerit, erityisavustajat, puoluehallitus, puoluevaltuusto jne. eivät ole sitä tunnustaneet. Eduskunnassa soraääniä on jonkin verran kuulunut.Aina on ollut kuulemma ”positiivista värettä” ilmassa.Positiivisuuteen ovat antaneet valheellisen viritelmän kahdet edelliset vaalit, kesäkuun 2021 kunta- ja viime tammikuun aluevaalit. Aluevaaleissa keskusta sai 19,2 prosentin kannatuksen, kuntavaaleissa tuli 14,9 prosentin tulos.Mutta.Aluevaaleissa Helsinki ei äänestänyt, kuntavaalit järjestettiin puolestaan pahimpaan korona-aikaan.Nyt totuus lyö sitten silmille, pahimpaan mahdolliseen aikaan.Huhtikuun eduskuntavaaleihin on aikaa enää vajaat puoli vuotta.Syöksykierteen oikaiseminen säälliseksi vaalitulokseksi vaatisi puheenjohtaja Saarikolta ihmeen.Edellisten eduskuntavaalien tulos oli jo keskustalle räkähuono, 13,8 prosenttia. Nyt sekin häämöttää kaukana kuin tähtitaivas.Sillä tuloksella Juha Sipilän johtama keskusta lähti kuitenkin rinta rottingilla Antti Rinteen (sd) johtamaan hallitukseen keväällä 2019.Se oli virhe, joka saattaa viedä kepun lopullisesti kohti auringonlaskua, jota puolueelle on povattu kymmeniä vuosia.Juha Sipilä vaihtui Katri Kulmuniin (kesk) ja Antti Rinne Sanna Mariniin (sd) syksyllä 2019.Kulmunilta vedettiin kepussa matto jalkojen alta jo syyskuussa 2020 huonojen kannatuslukujen takia (!), ja hänet vaihdettiin Annika Saarikkoon.Kulmuni jää historiaan ainoana keskustajohtajana, joka ei saanut vetää ainoitakaan vaaleja. Vuoden keskustaa johtanut Kulmuni sai potkut siis gallupien perusteella.Ja tässä ollaan.Ikimuistoisen maalaisliitto-keskustan kannatus on tippumassa alemmas kuin koskaan.Mustan ministeriauton ikkunasta katseltuna on ollut vaikea tunnustaa, että keskustan oikea kenttä eli äänestäjät eivät ole hyväksyneet keskustan liittymistä nykyiseen hallituspohjaan.Puolueen kannatuspaon taatusti suurin ja melkein ainoa selittävä tekijä on ollut nykyinen vihervasemmistolainen hallitus, jossa keskusta on kaiken lisäksi ajautunut 3,5 vuoden aikana ainakin maineeltaan apupuolueen rooliin.Valtiovarainministeri Saarikko on yrittänyt kehys- ja budjettiriihissä lyödä nyrkkiä pöytään lepsun talouspolitiikan ja holtittoman velkaantumisen lopettamiseksi, turhaan.Uho vailla tuloksia on syönyt keskustan kannatusta entisestään.Hallituksen viimeisessä budjettiriihessä Saarikko ei edes yrittänyt. Ensi vuodelle tehtiin härski vaalibudjetti ja uutta velkaa otetaan vielä yli 8 miljardia.Kepua sekään ei näytä auttavan, eivät edes Saarikon ylimääräiset lapsilisät.Valtion korkomenot sen sijaan nousevat ainakin 1,5 miljardiin.Julkisuudessa keskusta on puolestaan saanut nauttia turpeen tuhoajan mainetta samaan aikaan, kun hallituksessa on veivattu transseksuaalien aseman parantamista.Kuuluisalle kepun kentälle nämä viestit ovat olleet myrkkyä.Kepu on turhaan yrittänyt toistella, että ilman sitä tilanne olisi vielä pahempi. Totuus on kuitenkin se, että ilman keskustaa ei olisi koko nykyhallitusta.Keskustan verivihollinen perussuomalaiset on samaan aikaan ottanut kaiken irti maakunnissa keskustan vaikeuksista. Riikka Purran (ps) on helppo ratsastaa arvokonservatismilla, maaperä on kypsää.Ja nyt perussuomalaisen kannatus nousee.Sekä HS:n (17,3 %) että Ylen (17,1 %) mittauksissa perussuomalaiset on kasvattanut vielä keväällä vain parin prosenttiyksikön tasolla olleen eron keskustaan jo seitsemään prosenttiyksikköön.Kymmenen prosentin haamuraja häämöttää. Siellä on puolestaan heti vastassa jo vihreät 9 prosentin kannatuksella eli reilun prosenttiyksikön päässä kepusta.Mitään helpotusta ei ole tälläkään rintamalla keskustalle luvassa.EU:sta tulee vaatimuksia metsien ennallistamisesta. Maa- ja metsätalousyrittäjät ovat jo valmiiksi veitsi kurkulla energian hinnan korotusten ja inflaation takia. Talvella tilanne kärjistyy entisestään.Keskusta on eduskuntavaaleissa ongelmissa myös ehdokasasettelunsa takia.Jo viime eduskuntavaaleissa keskustalla kävi ehdokaskato, ja nyt se jatkuu.Ainakin Juha Sipilä, Matti Vanhanen, Anu Vehviläinen, Juha Pylväs, Jari Leppä ja Hannakaisa Heikkinen jättävät kisan väliin. Samalla on vaarassa kymmeniätuhansia ääniä.Tämäkään ei lupaa hyvää:HS:n kyselyn tausta-aineistosta voi lehden mukaan arvioida, että vain noin puolet keskustaa äänestäneistä antaisi varmasti tukensa puolueelle, jos eduskuntavaalit järjestettäisiin nyt.Vielä kuukausi sitten luku oli 10 prosenttiyksikköä korkeampi. Se tarkoittaa, että moni puoluetta äänestäneistä siirtyy katsomoon.Kepu joutuu pohtimaan, onko se nyt paitsi vuosikymmeniä povatulla matkalla auringonlaskuun, niin ainakin Ruotsin veljespuolueen tiellä.Ruotsin kepu sai äskeisissä vaaleissa 6,7 prosentin kannatuksen.Ruotsissa keskusta kuuluu avoimesti vasemmistoblokkiin. Jos Suomessa olisi blokkivaalit, saman tulkinnan voisi tehdä nykyhallituksen perusteella keskustan osalta.Hätä keskustassa on suuri, siksi tehdään myös paniikkiratkaisuja.Yksi sellainen, joskin pieni, nähtiin viime viikolla, kun valtiovarainministeri Saarikko palkkasi valtiosihteerikseen yli 10 000 euron palkalla toimittajataustaisen Katri Makkosen konsulttifirma Milttonilta, minkä oheistavoitteena oli ehkä vahvistaa kepun kuvaa ”cityliberaalina” puolueena.Mutta se ei paljon esimerkiksi suurinta keskustapiiriä eli Pohjois-Pohjanmaata lämmitä. Pohjois-Pohjanmaa menetti vaalien alla ainoan merkittävän paikkansa puolueessa, kun ylivieskalainen Juha Pylväs luopui ryhmäpuheenjohtajan paikasta ja paikalle nousi Eeva Kalli (kesk) Satakunnasta.Muilta osin kokoomus menee menojaan. Petteri Orpo (kok) on pääministeritiellä, kun puolue on ottanut jo yli 5 prosenttiyksikön hajuraon kakkosena tulevaan Sdp:hen (19,0 %).Perussuomalaiset on kuitenkin sellaisessa nousussa, että se voi olla jo seuraavan gallupin kakkonen. Kuka tietää.Vaalit järjestetään 2. huhtikuuta.Jahka sinne asti päästään, edessä ovat todennäköisesti Orpon vetämät hallitusneuvottelut, joiden edessä sana ”haastava” kuulostaa jo etukäteen riittämättömältä.",1
176,"Venäjän vallankumous 1917 on yksi maailmaa eniten järkyttäneistä ja historiaa muuttaneista tapahtumista.Historiaa sopii muistella, kun katsoo, millaista tuhoa Venäjä tekee nyt veljeskansaansa Ukrainaa kohtaan.Toistaako historia itseään?Ukraina on kärsinyt ennenkin. Esimerkiksi 1932–1933 nälänhädässä menehtyi neljä miljoonaa ihmistä. Syyllinen löytyi silloinkin Venäjän puolelta, joskin diktaattori oli Georgiasta eli Josef Stalin.Mutta palataan siihen pimeyteen ja yksinäisyyteen, mihin Venäjän valtio on Vladimir Putinin johdolla ajautumassa. Tavallinen kansa seuraa voimattomana sivusta johtajansa ja johtonsa toimintaa.Vallankumouksen päätteeksi kommunistit perustivat Neuvostoliiton. Maassa riehui  kommunistien ja valkoisten välinen sisällissota, jota kesti vuoteen 1922 saakka.1920-luvulla syntyi myös käsite ”punaisen hämärän maa”, jonne ulkopuoliset eivät juuri päässeet kurkistelemaan, muutamia poikkeuksia lukuun ottamatta.Termi tuli tunnetuksi esimerkiksi brittivakooja Paul Dukesin muistelmateoksessa Punainen hämärän maa – kokemuksia ja tutkimuksia Puna-Venäjältä, joka ilmestyi 1922.Suomalaisia kommunisteja meni tosin vielä 1930-luvullakin itärajan yli, ja useimmat sinne myös katosivat, ”punaiseen hämärään”.”Onko Putinin Venäjä menossa eräällä tapaa samankaltaiseen nollatilanteeseen kuin Neuvostoliitto tuolloin?Kysymys kuuluu, onko Vladimir Putin viemässä maataan peräti samanlaiseen eristämiseen / eristäytymiseen, mihin kommunistit veivät Neuvostoliiton  V. I. Leninin ja Stalinin johdolla 1920 luvulla.Onko Putinin Venäjä menossa eräällä tapaa samankaltaiseen nollatilanteeseen kuin syntyvä Neuvostoliitto tuolloin?Se olisi varsinainen saavutus nykyaikana. Vertailu kuulostaa alkuun oudolta ja kaukaa haetulta, mutta ajallisesti lähempää ei parempaakaan löydy.Yksinäistä yksinäisemmäksi? Länsi on johtopäätökset tehnyt. Mikä on Kiinan lopullinen asenne?Lue lisää: Putinin vaihtoehdot käyvät vähiin – Venäjä joutuu hakemaan voittoa taistelu­kentältä yhä kovemmin keinoinToiseen maailmansotaan mennessä neuvostovaltio voimistui ja harjoitteli muun muassa 1930-luvulla Espanjan sisällissodassa.Toisen maailmansodan jälkeen kommunismi kelpasi jo vientituotteeksikin.Kommunismi hävisi Neuvostoliiton myötä 1991. Boris Jeltsinin kauden jälkeen Putin saavutti presidenttinä suurta suosiota vakauttamalla maan ja ennen muuta sen talouden.Ja nyt ollaan tässä.Putinin johdolla Venäjä on eristänyt itsensä täydellisesti. Siitä on tullut lyhyessä ajassa Pohjois-Koreaan verrattava hylkiövaltio. Eristäminen syvenee päivä päivältä.Sinne ei lennetä, eikä sieltä lennetä. Ilmatila on kiinni. Urheilijoiden kanssa ei urheilla.Talouspakotteet ovat sitä luokkaa, että maan talous on matkalla kohti kurjistumista ja pankit luhistumassa.Suomi sopi punaisen hämärän aikana rajansa Neuvostoliiton kanssa Tarton rauhassa 1920, mutta yhteistyötä itärajan yli ei käytännössä ollut. Suhde oli vihamielinen, ja Neuvosto-Venäjä näytti aikeensa aloittamalla talvisodan 30. marraskuuta 1939.Nytkin yhteistyö on jäissä, koska Suomi on EU:n jäsen. Hyvä että on, siis jäsen, sillä muuten olisi kylmä. Presidentti Mauno Koivisto näki, että EU-jäsenyys oli Suomelle ennen muuta turvallisuuspoliittinen ratkaisu.Putin on kaivannut Neuvostoliittoa takaisin. Mutta kaipasiko hän myös Neuvostoliiton alkuhämärää takaisin?Kommunismia saattoi vielä 1920–30-luvuilla kehittää yhdessä maassa, mutta Putinilla ei ole samoja mahdollisuuksia toimintaansa. Kansainvälinen yhteistyö on kuitenkin elämisen ehto Venäjällekin.Venäjän on pakko muuttaa hallintojärjestelmäänsä palatakseen normaalitilaan ja välttääkseen yksinäisyyden ja eristämisen.Se tarkoittaa myös Putinin syrjäyttämistä vallasta.Se tapahtuu, kun talouseliitti ja keskiluokka sen myötä heräävät. Ja herääväthän ne, sillä raha on kovaääninen herätyskello.",1
177,"Artikkelin venäjänkielinen versio löytyy tästä linkistä ja Telegramista. Статья на русском языке по этой ссылке и в Телеграм-канале.Pääministeri Sanna Marinin (sd) perjantaista Ukrainan-matkaa epäiltiin vaalitempuksi.Jos se sellainen oli niin pieleen meni, pahemman kerran.Kaikenlaisia lupauksia jaetaan vaalien alla, mutta Marin teki kyllä yhden sortin ennätyksen todetessaan Ukrainan-vierailullaan, että suomalaisten Hornetien luovuttamisesta Ukrainaan voisi keskustella.Lue lisää: Marinin Hornet-lausunto puhuttaa Twitterissä: ”Tukea ei voi kuitenkaan luvata mutu­tuntumalla”–  Eri maat puntaroivat ja arvioivat omia kykyjänsä tämänkaltaista aseapua toimittaa, mutta mielestäni myös Suomessa tätä keskustelua voidaan käydä. Voimme mielestäni käydä keskustelua myös Hornetien osalta, Marin sanoi Kiovassa eilen.”Marinin toiminta kertoo, että hänen harkintakykynsä on pettänyt pahemman kerran.Marinin puheita seurasi koko Suomen muu ulko- ja turvallisuuspoliittinen johto suu hämmästyksestä auki.Nopeasti selvisi, että Marin oli puhunut täysin omissa nimissään eikä ollut keskustellut asiasta Suomessa kenenkään kanssa.Lue lisää: Marin väläytti Hornetien antamista Ukrainalle – näin presidentti Niinistö kommentoiPääministeri Sanna Marin ja ympäristöministeri Maria Ohisalo tapasivat Ukrainan presidentin Volodymyr Zelenskyin perjantaina Kiovassa. Kuva: President Of Ukraine Office / Zuma / MVPhotos–  Asiasta ei ole ollut kenenkään kanssa mitään puhetta, presidentti Sauli Niinistö viestitti sähköpostitse IS:lle yöllä.Lausunto on lyhyydestään huolimatta synkkä. Voi melkein arvata, mitä Niinistö on pääministerin ääneen ajattelusta miettinyt.–  Marin ei ole puhunut ajatuksesta kanssani etukäteen. Olisin toppuutellut häntä, puolustusministeri Antti Kaikkonen (kesk) sanoi illalla.Marin ei ole keskustellut ideastaan myöskään puolustusvoimain komentajan Timo Kivisen kanssa.Puolustusministeri Antti Kaikkosella ei ollut tietoa pääministeri Marinin Hornet-ajatuksista. Kuva: Vesa Moilanen / LehtikuvaMarinin toiminta kertoo, että hänen harkintakykynsä on pettänyt pahemman kerran.Onko kyse siitä, että hän halusi loistaa turvallisuuspolitiikassa kansainvälisellä areenalla vai siitä, että hän kerta kaikkiaan luulee voivansa yksin tällaisia ajatuksia esittää?Tai kenties jopa yksin päättää?Ehkä Marin herkistyi paikan päällä, sillä presidentti Volodmyr Zelenskyi on toivonut länneltä jo pitkään hävittäjiä, erityisesti amerikkalaisia F-16 -hävittäjiä.Alla näkyvältä videolta näet Sanna Marinin ja Maria Ohisalon tiedotustilaisuuden perjantaina Kiovassa. Marin kommentoi Hornet-hävittäjiä videon kohdassa 14.30.Suomi on antanut Ukrainaan sotilaallista apua, mukana raskasta tavaraa, yhteensä jo 750 miljoonan edestä 13 eri paketissa.Päätökset on tehty viimeisen päälle harkiten. Niistä on keskusteltu presidentin johtamassa hallituksen ulko- ja turvallisuuspoliittisessa valiokunnassa tp-utvassa, ja päätökset on tehty siinä järjestyksessä, kuten ne Suomessa kuuluu tehdä.Kukaan ei ole hyppinyt niin sanotusti aisan yli. Päätökset tehdään poliittisen prosessin kautta. Pääministeri ei yksin voi mennä lupaamaan mitään. Puolustusministeriö ja puolustusvoimat ovat katsoneet tarkasti, mitä voidaan luovuttaa.Puhumattakaan, että kukaan olisi omissa nimissä edes alustavasti lupauksia mennyt tekemään julkisuuteen kansainvälisillä areenoilla.Suomi joutuu Marinin puheiden myötä kiusalliseen asemaan, varsinkin jos joku erehtyy luulemaan, että Suomi on Ukrainalle nyt Hornetejaan luovuttamassa.Ja tieto leviää jo ainakin Twitterissä Visegrád 24 -sivustolla. Visegrád on suosittu mutta villeistä tulkinnoistaan tunnettu Itä- ja Keski-Euroopan asioihin keskittyvä uutissivusto.Marin tuli paljastaneeksi myös sen, ettei hän tiennyt mistä puhuu.Puolustusministeri Kaikkonen muistutti, että Suomi tarvitsee Hornetejaan vielä lähivuosina, sillä uusia F-35 -koneita Suomi saa vasta vuodesta 2026 alkaen. – Lähivuodet tarvitsemme Horneteja oman maamme turvana, Kaikkonen sanoo.Kaiken lisäksi kun Hornetit tulevat tiensä päähän, ne tulevat. Metalli väsyy. Siksi Suomikin hankkii uusia tilalle.Marin saa kiittää onneaan, että eduskunta ei ole koolla, kun kansanedustajat ovat vaalivapaalla. Muuten asiasta nousisi poliittinen myrsky – ja näyttää nousseen muutenkin.Reserviläiset harjoittelivat Hornetin huoltotoimenpiteitä ilmavoimien Ruska 22 -harjoituksessa Rovaniemellä 5. lokakuuta 2022. Kuva: Jouni Porsanger / Lehtikuva",1
178,"Perussuomalaiset on ykkönen Ylen gallupissa, kun kevään kuntavaalien loppukiri on alkamassa. Kannatusnousu prosenttiyksikön suuruinen, kannatus 21,9 prosenttia.Persut oli ykkönen jo viime joulukuun Ylen gallupissa. Silloin Sdp:n kannatus tippui hiukan, nyt Sdp paikkaisi loveaan ja pysyi kakkosena, kannatus 21,4 prosenttia.Siinä kärki.Sitten onkin rakoa.Kokoomus rämpii 16,2 prosentin kannatuksella kolmantena, mutta ero kärkikaksikkoon on viitisen prosenttiyksikköä. Porvari ei nuku hyvin, siis etenkään kantakirjaporvari, kun oikean puolen kannatuskin valuu perussuomalaisille.Kyselyn ajankohta ajoittuu joulupyhille.Kokoomuksen Petteri Orpo on jäänyt oppositiopolitiikassa Jussi Halla-ahon johtamien perussuomalaisten varjoon. Kuva: Vesa Moilanen / LehtikuvaSelvää on, että Jussi Halla-ahon puolueen kannatuksen nousua siivitti Pekka Haaviston (vihr) luikertelu eduskunnassa, kun tämä ei jättänyt tehtäviään, vaikka perustuslakivaliokunta katsoi tämän rikkoneen lakia al-Holin-kotiutusvyyhdessä. Haavisto sai eduskunnalta luottamuksen vain ministerin muita korkeamman syytekynnyksen ansioista.Heti joulukuisen eduskuntakäsittelyn jälkeen ulkoministeriö kotiutti al-Holista lapsia – äiteineen. Vihreät tai Haavisto eivät perustuslakivaliokunnan päätöksen edessä juuri nöyrtyneet.Jopa presidentti Sauli Niinistö varoitti uudenvuodenpuheessaan naivismista, johon Suomi voi sortua.Lue lisää: Pääkirjoitus: Presidentti Niinistö muistutti turvapaikkapolitiikan sinisilmäisyyden vaaroista – joutuuko Suomikin joskus tunnustamaan olleensa naiivi?Mutta miten jatkossa?Kaikki aseet otetaan persuja vastaan käyttöön, varsinkin vihervasemmiston puolella.Kyse on siitä, mikä merkitys Yhdysvaltain tilanteella on Suomeen.Mikä on Donald Trumpin merkitys Suomen kuntavaaleissa?Sosiaalisessa mediassa ei ehtinyt kissaa sanoa, kun siellä kaivettiin esille perussuomalaisten ja Jussi Halla-ahon myönteisiä lausuntoja Donald Trumpista. Kuten tämä, jonka Halla-aho latasi 4.6.2019 Twitteriin, kun häneltä tivattiin, diggaako hän Trumpia:– Diggaan ja on. Trump on parasta, mitä Yhdysvalloille ja länsimaailmalle on tapahtunut piitkään aikaan, Halla-aho twiittasi.Vaikuttaako tämä mies Suomen kuntavaleihin? Perussuomalaiset ovat ihailleet Donald Trumpia koko tämän kauden ajan, mutta miten onneton kauden loppu näkyy PS:n kannatuksessa. Kuva: Stefani Reynolds / CNP / ZUMA / MVphotosVihreät ja vasen laita muistuttavat taatusti myös jatkossa, miten perussuomalaisten kellokkaat, kuten EU-parlamentaarikko Laura Huhtasaari (ps), ovat ylistäneet Trumpia. Hänelle on esitetty jopa Nobelin rauhanpalkintoa puolueen piiristä.Torstaina Halla-aho yritti selitellä asioita parhain päin.Samaan aikaan vihreät ovat yhä itse liemessä Haavistonsa kanssa. Puolueen kannatus (11,4 %) laskee, mutta oma perälauta tuntuu pitävän. Liikkuvia vihreät ei enää houkuttele.Yhdysvaltain tilanne pakottaa keskusteluun, mihin ääretön populismi, muiden mustamaalaus ja median haukkuminen valemediaksi politiikassa johtaa. Yhdysvalloissa se johti siihen, että tasapainottoman presidentin yllyttämänä hänen kannattajansa hyökkäsivät Capitolille, Yhdysvaltain demokratian kehtoon.Kyse on siitä, muuttaako Trump ylipäätään poliittista keskustelua myös – tai edes – Suomessa, jossa on menty myös vuosikaudet eteenpäin ääripäiden määrittämällä agendalla.Se jää nähtäväksi.Ei välttämättä.Loppuun voi todeta, ettei mene hyvin kepullakaan, jonka surkeaa kannatusta (11,7) leimaa ilman muuta sekä asema vihervasemmiston tukitolppana hallituksessa, mikä kärjistyi siihen, että keskusta antoi joulukuussa tukensa Haaviston luottamukselle.Lukuun ottamatta yhtä edustajaa.Ilomantsilainen kansanedustaja Hannu Hoskonen (kesk) äänesti ainoana keskustan ja hallitusrintaman edustajan Haaviston luottamusta vastaan.Pekka Haavisto syyllistyi perustuslakivaliokunnan mukaan lainrikkomukseen, mutta keskustan eduskuntaryhmä aikoo rangaista Hoskosta siitä, että hän ei antanut lakia rikkoneelle Haavistolle luottamusta, kuten muu ryhmä.Haaviston tukeminen on johtanut siihen, että keskustassa perutaan kuntavaaliehdokkuuksia ja ehdokasasettelu on helisemässä.Taloustutkimuksen tutkimusjohtaja Juho Rahkonen tiivisti Ylen Ykkösaamussa aamulla kutakuinkin niin, että se joka hoitaa parhaiten päiväkohtaisia kohuja, pärjää myös vaaleissa.Hyvä tiivistys.Joskin kannattaa muistaa, että kuntavaaleissa vaikuttavat paikalliset kysymykset ja valtakunnan tasolla ennen muuta ehdokasasettelun onnistuminen.Niiden ohella voi seurata kroonista koronapandemia ja sen poliittisia vaikutuksia. Nyt on käynyt ilmi, ettei rokotukset suju niin kuin oletettiin.Mutta missä ovat vastuunkantajat?Missä on perhe- ja peruspalveluministeri Krista Kiuru? Missä pääministeri Sanna Marin? Molemmat ovat demareita, mutta kumpaakaan ei ole näkynyt julkisuudessa selittämässä vaisua rokotustahtia.Jollekin saattaa tulla mieleen, että ministerit ottavat rusinoita pullasta, mutta vastuun hetkillä loistavat takavalot.Mikä touhun vaikutus on puolueen kannatukseen, selvinnee Ylen helmikuun gallupista.",1
179,"Jos joskus jokin puolue on yhden kortin varassa, niin Sanna Marinin johtama Sdp vuoden 2023 eduskuntavaalien alla.Puheenjohtaja, pääministeri Sanna Marinin kortti on Sanna Marin.Perjantaina iltapäivällä kerrottiin, että Marin on parhaillaan toisella pääministerivierailullaan Ukrainassa. Viimeksi hän kävi siellä toukokuussa. Nyt matkassa on myös vihreiden puheenjohtaja, ympäristö- ja ilmastoministeri Maria Ohisalo.”Ukrainasta näyttää tulleen sopivasti Suomen 14. vaalipiiri, jonne tehdystä vierailuista ei ole taatusti haittaa vaalien alla. Marin tapasi Kiovassa presidentti Volodymyr Zelenskyin.  Muutamaa tuntia aikaisemmin Suomi ilmoitti 29 miljoonan euron tuesta Ukrainalle. ”Siviilipaketti” on pientä verrattuna sotilaspaketteihin, joita tilapäispuolustusministeri Mikko Savolan (kesk) allekirjoituksilla lahjoitettiin alkuvuodesta Ukrainaan yli 400 miljoonan edestä – Suomen 13 sotilaallisen apupaketin yhteisarvo on kaikkiaan 750 miljoonaa euroa.Puheet ovat kovia, mutta Suomen avustuksia on myös pidetty niistä lausuttuihin mainospuheisiin nähden mitättöminä. Helmikuussa Suomi päätti toimittaa Ukrainaan kolme Leopard 2-raivauspanssarivaunua, mitä on pidetty vähäisenä.Lue lisää: Kommentti: Miksi Suomi vaikenee Putinin Venäjän etä­pesäkkeestä Ahvenan­maalla ja panttaa Leopard-panssari­vaunujaan? Toivottavasti se ei johdu tästä menneisyyden haamustaJoka tapauksessa Ukrainan-vierailu sopii Marinille enemmän kuin loistavasti, kun vaaleihin on kolme viikkoa. Poliittiset kilpailijat saattavat nähdä matkan myös vaalitemppuna, jossa Marin hakee itselleen ulko- ja turvallisuuspolitiikan näyttäviä meriittejä.Ukrainasta näyttää tulleen sopivasti Suomen 14. vaalipiiri, jonne tehdystä vierailuista ei ole taatusti haittaa vaalien alla. Ukraina vie keskustelun hetkeksi pois kotimaisesta talouspolitiikasta, johon umpivelkaantuneen hallituksen demaripääministeri ei näköjään haluaisi kajota pitkällä tikullakaan.Sdp:ssä talouskommentointi on jätetty liki yksinomaan varapuheenjohtaja Matias Mäkysen (sd) harteille.Keskustan puheenjohtaja, valtiovarainministeri Annika Saarikko totesi itsestäänselvyyden kertomalla torstaina, ettei keskusta voi jatkaa nykyisessä hallituskokoonpanossa.Syy on se, etteivät muut hallituspuolueet tunnusta Suomen kroonista velka- ja talousongelmaa.–  Tämä ei onnistu, jos hallituksessa enemmistö olisi puolueita, joiden mielestä velalla ja alijäämällä ei ole väliä, Saarikko kirjoitti Suomenmaassa.Kyseessä oli Saarikon kylmä suihku Marinin niskaan.Kulisseissa keskusta on arvostellut Marinia koko ajan vetämättömäksi talouspolitiikassa ja aktiiviseksi pintajulkisuudessa, mutta kritiikiltä on pohjaa vienyt se, etteivät keskustan omatkaan toimet kestä kriittistä tarkastelua.Tämän jälkeen Sdp:n ainoa mahdollisuus pitää valta-asemansa on tehdä puolueestaan vaaleissa suurin. Tässä tavoitteessa Sdp:ssä kaikki on ladattu Marinin persoonan varaan.Mutta edes suurimman puolueen paikka ei takaa Sdp:lle hallitus- saati pääministeripaikkaa.Mikäli asia Sdp:tä huolettaa, se saa katsoa peiliin: Marin teki vaaleista blokkivaalit toteamalla Ilta-Sanomien vaalitentissä tammikuussa, että Sdp ei lähde samaan hallitukseen perussuomalaisten kanssa.Marin tilasi Suomeen blokkivaalit.Lue lisää: Kommentti: Marin viritti Suomeen blokki­vaalit – mutta kasaako porvari­leiri Orpon tai Purran johdolla rivinsä heti vaalien jälkeen?Sen seuraus on tämäkin: Jos Sdp olisi vaaleissa parillakaan paikalla suurin puolue ja aloittaisi Marinin johdolla hallitusneuvottelut, se ei välttämättä johtaisi edes sinipunaan.Porvarileiri saattaa koota rivinsä vaalien jälkeen ja vedota eduskuntaenemmistöönsä, vaikka Sdp olisikin suurin puolue.Keskustan tuella homma olisi selvä, mutta se onnistuu tarvittaessa myös ilman keskustaa. Kepun torjuntavoiton myötä – jos sellainen ihme nähtäisiin – keskusta olisi taatusti porvarileirin pelissä mukana.Sekä kokoomuksen että perussuomalaisten aktiivit kannattavat puolueiden yhteistä hallitusta, kertoo MTV:n vuodenvaihteen piirikysely.Kaiken takana ovat talous ja Suomen velkaantuminen. Lainaa on nyt 157 miljardia, korkoihin menee tänä vuonna 2,6 miljardia ja korkomenot ovat nousemassa kohti viiden miljardin haamurajaa.Velan bkt-osuus on 72 prosenttia, kun se esimerkiksi Ruotsissa on hiukan yli 40 prosenttia. Jos velkakierrettä ei saada poikki, edessä on synkkä tulevaisuus.Sdp:n talouslääkkeet ovat jopa hupaisia ongelman mittasuhteisiin nähden.Yksi esimerkki nähtiin, kun Sdp marssitti julkisuuteen ex-puheenjohtajansa Antti Rinteen kertomaan, että kaikkien kansalaisten terveystarkastuksilla valtio säästäisi kahdessa vaalikaudessa 1,9 miljardia. Hintalappu olisi jopa 303 miljoonaa vuodessa. Epäuskottava hutunomainen esitys on herättänyt laajaa kritiikkiä ja naureskelua. Harvoin julkisilla menoilla on julkisia menoja säästetty  – varsinkin kun uusi sosiaali- ja terveysjärjestelmä on jo valmiiksi ongelmissa ja kärsii kroonisesta rahan ja työvoiman puutteesta.Demareiden takataskussa ovat vielä varapuheenjohtaja Mäkysen ehdotukset nelipäiväisestä työviikosta ja siitä, että työnantajaa kiellettäisiin sakon uhalla ottamasta yhteyttä työntekijään tämän vapaa-ajalla.Valtiovarainministeriö esitteli maanantaina ”saatanalliset säkeet” siitä, mitä Suomessa pitää kahden vaalikauden aikana tehdä.Kyse on 9 miljardin sopeutuspaketista, joka on saanut kylmää kyytiä varsinkin vasemmistosta.Kokoomuksen Petteri Orpon itsevarmuus on lisääntynyt sitä mukaa, kun on käynyt selväksi, että ilman kokoomusta Suomeen ei synny minkäänlaista enemmistöhallitusta.Nyt Orpo on sanonut, että kokoomukselle kynnyskysymys on talouden tasapainottaminen valtiovarainministeriön luvuilla: kuusi miljardia ensi vaalikaudella, seuraavalla kolme.Lisäksi Orpo on vakuuttanut, ettei hän sorru samaan kuin Jyrki Katainen (kok) 2011: Orpon vetämään hallitukseen vasemmistoliitolla ei ole mitään asiaa.Myös Riikka Purran johtamat perussuomalaiset ovat nähneet pelin paikan.Puolue propagoi sillä, että vain perussuomalaisia äänestämällä maahan syntyy porvarihallitus, koska kokoomus voi lopulta päätyä yhteistyöhön Sdp:n kanssa ja sinipunahallitukseen.Yksi vaihtoehto voisi olla myös kokoomuksen ja Sdp:n sinipuna Rkp:llä ja keskustalla ryyditettynä, mutta Sdp:n talousohjelma pitäisi rustata uusiksi –  jos tässä tapauksessa kokoomuksen Orpoon on luottaminen.Lisäksi kepun pitäisi saada vähintään sama vaalitulos kuin viimeksi eli 13,8 prosenttia, jotta se ylipäätään lähtee hallitukseen. Tällaisen rajauksen on tehnyt esimerkiksi eduskuntaryhmän puheenjohtaja Eeva Kalli.Sdp:llä on siis kaikki pelissä ja peli yhden Marin-kortin varassa.Siksi kilpailijat ovat jo kuiskutelleet, että viimeisten viikkojen vaalikampanjoinnista saattaa tulla myös ennätyksellisen likaista.",1
180,"Pääministeri Sanna Marinin (sd) johtaman hallituksen ministerit ajelevat tänään Naantalin Kultarantaan presidentti Sauli Niinistön vetämään presidentin esittelyyn.Esille hallituksen ja presidentin keskusteluissa nousee myös kansalaisia puhuttavat venäläisten viisumit.Lue lisää: Presidentti Niinistö ja hallitus kokoontuvat Kultarantaan torstaina – aiheena ainakin venäläisten viisumitAihe ja asia on tällä hetkellä pomminherkkä.Ylen tuoreen kyselyn mukaan yli puolet suomalaisista lopettaisi turistiviisumien myöntämisen venäläisille.Kansalaiset ovat suivaantuneet, että veristä ja raakaa sotaa Ukrainassa käyvän Venäjän kansalaiset tulevat koronarajoitusten päätteeksi Suomeen turistimatkoille tai käyttävät Suomea välietappina matkatessaan muihin Schengen-maihin.Mutta asia ei ole yksinkertainen.Siksi hallituskin on pitänyt asian suhteen matalaa profiilia.Harras toive on, että Schengen-maat saisivat asiasta yhteiset linjauksen aikaan.Julkisuudessa asiaa on kommentoinut presidentti Niinistö Helsingin Sanomien haastattelussa, mutta hallitus on ollut hipi hiljaa. Pääministeri Marin ei ole kommentoinut lomiltaan viisumiongelmaa sen kummemmin kuin Fortumin ja Uniperin kujanjuoksua Saksassa. Nyt Marin on päättämässä lomaansa.Keskiviikkoillan A-Studiossa valtiovarainministeri Annika Saarikko (kesk) tosin sanoi, että hän ja keskusta ovat valmiita rajoittamaan turistiviisumien myöntämistä venäläisille.Asiassa kannattaa edetä niin pian kuin mahdollista, vaikka se ei ole helppo, Saarikko sanoi.Ilta-Sanomien tietojen mukaan mitään linjapäätöstä tänään ei Kultarannan tai hallituksen suunnasta tule, vaikka asiasta keskustellaankin ja jotakin joudutaan sanomaan myös julkisuuteen.Sen sijaan ensi viikolla hallitukselta odotetaan jo kantaa, miten asiassa edetään.– Tämä ei ole päivän päälle. Mitään turvallisuusuhkaa ei ole, vahvistaa ulkoministeriön konsulipäällikkö Jussi Tanner IS:lle.Suomelle asia on monestakin syystä monipiippuinen ja vaikea.Turistiviisumit ovat yksi ongelma, mutta vielä suurempi ongelma ovat venäläisille myönnetyt pitkäaikaiset ja monikertaviisumit.Niitä on noin satatuhatta.Monikertaviisumien kieltäminen takautuvasti olisi ennen kuulumaton temppu. Pitkäaikaisia viisumeita on esimerkiksi sukulaisuussuhteiden tai Suomessa olevan omaisuuden, kuten loma-asuntojen, takia.Schengenin suhteenkin Suomi on hankalassa pakkoraossa.Muut Schengen-maat voivat myöntää venäläisille viisumin, ja Suomi on helppo kauttakulkumaa, kun venäläisten lennot EU:n alueella ovat jäissä.Jos joku muu Schengen-maa, esimerkiksi Ranska, on myöntänyt viisumin, Suomen on vaikea sanoa rajalla, että tänne ei tulla.Jos Suomi panisi rajan kiinni samaan aikaan kun jotkut muut Schengen-maat myöntävät viisumeita, tilanne olisi kestämätön ja Suomelle todella hankala.Osa Schengen-maista myöntää venäläisille yhä satoja viisumeita päivässä.Oikeusvaltiona Suomi ei voi muutenkaan toimia mielivaltaisesti.Viro mainitaan usein esimerkkinä maasta, joka ei päästä venäläisiä maahansa. Tosiasiassa Narvan kautta Viroonkin tulee päivittäin yli 300 venäläistä.Joka tapauksessa venäläisten viisumikysymys on niin herkkä ja polttava asia, että hallitus ei voi olla enää hiljaa.Jotakin sen on päätettävä.Presidentti johtaa ulkopolitiikkaa, mutta viisumiasiat ovat hallituksen ja ulkoministeri Pekka Haaviston (vihr) vastuulla.Ulkoministeriössä on konsulipäällikkö Tannerin mukaan jo valmisteltu hallitukselle erilaisia toimintamalleja.Julkisuudessa on esitetty muun muassa korotettuja viisumimaksuja.Luei lisää: Näin venäläisten viisumien rajoittaminen etenee – UM: viisumien peruminen takautuvasti olisi vaikeaaJoka tapauksessa asia on hallitukselle harvinaisen hankala ja vaikea asia, mutta joku päätös johonkin suuntaan on tehtävä. Se kuultaneen ensi viikolla.",1
181,"Ravintola- ja matkailualan koronahädässä hyvät neuvot ovat tarpeen.Yrittäjät säikähtivät pahemman kerran, kun hallitus linjasi viime viikolla, että ravintoloiden aukioloajat rustataan uusiksi. Ylihuomisesta alkaen anniskelu loppuu kello 24, ja baarit pannaan kiinni tuntia myöhemmin.Pahenevilla koronalueilla ravintolat voidaan sulkea jo aikaisemmin.Mutta pahempaa on taatusti edessä, vaikkei ravintoloita viime kevään tapaan suljettaisikaan.Pääministeri Sanna Marin (sd) kertoi Twitterissä, että koronatilanne pahenee Suomessa nopeasti ja sosiaali- ja terveysministeriö (STM) valmistelee uusia toimenpiteitä, joista hallitus neuvottelee ensi viikolla.Lue lisää: Pääministeri Marin: Koronatilanne pahenee – STM valmistelee uusia, laajoja toimia pikavauhtiaSelvää on, mihin suuntaan tilanne kehittyy: Tiistain tuorein luku on jo 227 uutta koronatartuntaa.Matkailu- ja ravintola-alaa edustavan MaRan toimitusjohtaja Timo Lappi sanoi viime viikolla pelkäävänsä, että uudet rajoitukset johtavat jopa 20 000 työpaikan menetykseen.Se on monta Kaipolaa.Elinkeinoelämän keskusliitto EK vetosi tiistaina hallitukseen, että se auttaisi palvelualoja alentamalla arvonlisäveroa määräaikaisesti. Kymmenen prosentin verokanta pitäisi alentaa ensi vuodeksi viiteen prosenttiin, samoin ravintoloita koskeva 14 prosentin alv.Ei ehkä huonoin idea.Konstia on käytetty myös muissa EU-maissa.Saksa tiputti laajasti alv-kantaansa 2–3 prosenttiyksikköä ja Irlanti 2 prosenttiyksikköä puoleksi vuodeksi.Kriisialoille kohdennettua, alv:n alentamisen 5–8 prosenttiyksikön elvytystä on annettu muun muassa Belgiassa, Itävallassa ja Norjassa puoleksi vuodeksi erityisesti matkailu- ja ravintola-alan tukemiseksi. Britit alensivat ravintoloiden alv-kantaa viidenneksellä ja tiputtivat sen viiteen prosenttiin noin yhdeksän kuukauden määräajaksi.EK laskee, että tilapäinen alennus tulisi maksamaan noin 750 miljoonaa euroa. Se on paljon.Mutta vaihtoehtokin on paha.– Uhkana ovat konkurssit ja massiiviset työpaikkojen menetykset, EK:n toimitusjohtaja Jyri Häkämies varoitti tiedotteessaan.Konkurssifirmat eivät sitä paitsi maksa alveja lainkaan. Tulevaisuudessakaan.Parempi siis, että joku maksaa edes jotakin veroja kuin että kukaan ei maksa mitään veroja.Elinkeinoministeri Mika Lintilä (kesk) ja kehitys­yhteistyö- ja ulkomaan­kauppaministeri Ville Skinnari (sd) kävivät maanantaina Lapissa kuulemassa, millaista painajaista siellä tulevaksi talveksi odotetaan.Käsittämättömillä koronakaranteeni­määräyksillä Lappiin tulevat ulkomaanmatkat ovat pysähtyneet jo kuin seinään.Toivo kuitenkin elää. Pikatestit kehittyvät ja halpenevat. Kyse on siitä, millainen matkojen peruutusaalto on edessä.Perhe ja peruspalveluministeri Krista Kiuru (sd) myönsikin herrojen Lapin-matkan päätteeksi, että STM:kin on havainnut ”kehittämistarpeita” ja että ”joiltain osin matkustamiseen ja terveysturvallisuuteen jo tehtyjä linjauksia on näkemyksemme mukaan tarkasteltava uudelleen”.Niinkö? Jopas jotakin!Kyse on siitä, että viime viikon koronarajoitukset vanhenevat silmissä. Niin sanottu 25 tautitapauksen rajoitus on sellainen, että edes Suomesta ei voisi enää matkustaa Suomeen. Uudellamaalla lähestytään kohta 50 tautitapauksen rajaa 100 000:tta asukasta kohden.Mutta myös arkirealisti kannattaa olla. Vaikka karanteenimääräykset muutettaisiin millä tavalla, ulkomaalaisten vieraiden varaan Lapin matkailua ei kannata ensi talvena laskea.Lapin kohtalo on kotimaan matkailusta kiinni.Se on puolestaan kiinni muun muassa hintatasosta.Siinä saattaisi hintojen alennuksissa näkyvä alv-kannan pudottaminen auttaa. Työllistämisessä ehkä työantajamaksut myös.Ellei sitten edessä ole viime kevään kaltaisia matkustusrajoituksia.Mahdollisen alv-veroalen suhteen on silti vielä monta mutta-sanalla alkavaa lausetta.Mutta miten muut alat? Miten niiden tukeminen?Mutta miten ideologia?Pääministeri Sanna Marin (sd) on ottanut näkyvästi matsia teollisuuden ja työnantajien kanssa.Valtion verotuki yrityksille saattaa yleisessä tilanteessa ja kuntavaalien alla nousta sellaiseksi ideologiseksi painajaislääkkeeksi, jota Sdp ei uskalla nielaista.Samaan aikaan työmarkkinoillakin käy pahaenteinen suhina.Esimerkiksi Palvelualojen työnantajat Palta harkitsee esittävänsä, että tietyt palvelualan sovitut työehtosopimukset avataan ja neuvotellaan uusiksi koronatilanteen takia. Tällaiset avaukset yleistyvät muuallakin jo ennen ensilumia, jos povata sopii.",1
182,"Suomen talouteen on tullut pitkästä aikaa hyviä uutisia – mutta tänään myös todella huonoja:Stora Enso sulkee Kemin Veitsiluodon tehtaan. Sellua, sahatavaraa ja paperia tuottavan tehtaan mukana menee 670 työpaikkaa.Lue lisää: Stora Enso sulkee Kemin Veitsiluodon tehtaan – yli 600 työpaikkaa katoaaLohtua tilanteeseen tuo se, että Metsä Group ilmoitti helmikuussa Kemiin tehtävästä Suomen metsäteollisuuden historian suurimasta investoinnista, 1,6 miljardin biotuotetahtaasta.Hallitus kokoontuu kehys- ja puoliväliriiheen keskiviikkona ja torstaina.Ilmoitus tuli riihen alle kuin pommi.Tilannetta ei hallituksen kannalta helpota se, että valtio on itse Solidiumin kautta Stora Enson suuromistaja 11 prosentin osuudella. Lisäksi Kelalla on osakkeista kolmisen prosenttia.Milloin pääministeri Sanna Marin (sd) sai tiedon, kuuluu kysymys. Tilanne on vakava Kemille ja työntekijöille, kuului Marinin ensikommentti.Nykyhallituksen kannalta tilanne on puolestaan paitsi hankala myös nolo.Ensinnäkin moni muistuttaa Marinia siitä, miten hän haukkui UPM:n johdon toimitusjohtaja Jussi Pesosta myöten vastuuttomuudesta, kun yhtiö loppukesästä ilmoitti lakkauttavansa Jämsän Kaipolan tehtaan.Marin sanoi, että päätös oli väärä ja tehdas kannattava.Toisin kuin UPM, Stora Enso on siis valtionyhtiö.Onko Marinilla nyt vastaavaa viestiä Stora Ensolle ja Kemin tehtaalle kuin oli UPM:lle Kaipolaan?Sitä tikulla silmään, joka vanhoja muistelee, mutta siihenkin on nyt syytä.Vuoden 2008 huhtikuussa Stora Enso lakkautti Kemijärven tehtaansa.Poliittinen huuto olo valtava. Kansanliike syntyi. Möykättiin valtion omistajaohjauksen perään suurin sanoin.Valtaa Suomessa piti Matti Vanhasen (kesk) kakkoshallitus, jossa kokoomus oli toisena päähallituspuolueena. Omistajaohjausministerinä oli kokoomuksen Jyri Häkämies, joka väitteli kovasanaisesti Kemijärven kohtalosta istuntosalissa muun muassa Sdp:n Eero Heinäluoman kanssa.Suurin oppositiopuolue Sdp otti poliittisesti kaiken mahdollisen irti Kemijärven lakkauttamisesta. Valtion roolista muistutettiin. Vasemmistoliitto teki aiheesta myös välikysymyksen, johon Sdp yhtyi.Välikysymyksen henki oli se, että valtion olisi suuromistajana pitänyt turvata Kemijärven jatko.Mites nyt, voi esimerkiksi kokoomus kysyä oppositiosta. Pätevätkö 13 vuoden takaiset puheet? Vai mitä, omistajaohjausministeri Tytti Tuppurainen (sd)?Mikä merkitys valtion omistajuudella on nyt?Ei tietenkään mikään pörssiyhtiössä, mutta talouspoliittinen historia on joskus tragikoomisen hauskaa: ympäri mennään ja yhteen tullaan.Kehysriihen alla on muutenkin ollut mielenkiintoista seurata Marinin hallituksen hallituspuolueiden suhtautumista Suomeen tuleviin investointeihin.Työpaikat ja työllisyys ovat keskiviikkona alkavan kehys- ja puoliväliriihen pääasioita. Se, miten hallitus saisi päätökset nyt 20 000–30 000:sta lisätyöllisestä, on riihen suurimpia riidan aiheita.Kun Metsä Group ilmoitti helmikuussa suurinvestoinnistaan, hallituksessa kaikki iloitsivat päätöksestä.Paitsi vihreät.He olivat hiljaa.Metsä Groupin investointi saattaa tuoda työpaikkoja, mutta ikävä kyllä, sen eteen tehdas joutuu kaatamaan puita metsästä. Siihenhän puun jalostaminen perustuu.Ehkäpä vihreät ovat nyt tyytyväisiä, että Stora Enson päätös tasoittaa tilannetta.Toinen hyvä investointiuutinen kuultiin maanantaina, kun Vaasan kaupunki ja brittiläinen Johnson Matthey allekirjoittivat aiesopimuksen Vaasaan rakennettavasta akkutehtaasta.Sitäkin kiittelivät kaikki muut hallituspuolueet, mutta vihreille, jotka ovat vaatineet fossiilivapaata liikennettä ja sähköpyöriä yms, Suomeen sijoitettava akkutehdaskaan ei tunnut kelpaavan.– Toivottavaa on, että punamultaisessa elinkeinopolitiikassa iloittaisiin ja huolestuttaisiin muustakin kuin runsaasti luonnonvaroja kuluttavan, valtion tukeman teollisuuden asemasta. #Kulttuuri:n työpaikat ei hetkauta. Reseptillä #turve, #kaivannaiset, #sellu ei pötkitä pitkälle, twiittasi esimerkiksi kansanedustaja Mari Holopainen (vihr) tiedon kuultuaan.Todennäköisesti Holopainen lähetti twiittinsä kännykällä tai tabletilla.Niissä on akku.Tyhmempi saattaisi luulla, että vihreille kelpaa kännyköihinsä akku, jossa on esimerkiksi Afrikassa mahdollisesti lapsityövoimalla tuotettuja mineraaleja. Kotimainen ei käy.Vihreiden entinen puheenjohtaja Ville Niinistö (vihr) vaati taannoin Talvivaaran ja Terrafamen alasajoa, joka olisi tullut maksamaan valtiolle 500–700 miljoonaa euroa.Nyt Terrafamen arvo lasketaan miljardeissa ja se on olennainen osa Suomeen syntyvää akkuklusteria, jonka osalta seuraavia investointeja odotetaan joko Kotkaan tai Haminaan mahdollisesti vielä tämän kevään aikana.Stora Enson päätöksen luulisi opastavan kaikki hallituspuolueet, siis myös vihreät, kiittämään niistä investoinneista, joita maahan tulee. Liikaa niitä ei taatusti ole.Investointien kautta syntyy myös sellaisia työpaikkoja, joiden osalta valtio ei joudu maksamaan enemmän kuin ne mahdollisesti tuottavat.Mutta parin päivän kuluttua kuullaan, onko hallituksen linja jatkossa vain se, että julkista taloutta paikataan valtion varoilla.",1
183,"Jos joku luuli, ettei Venäjän rikollinen hyökkäys Ukrainaan 24. helmikuuta näy kotimaan politiikassa ja puolueiden kannatuksessa, väärin luuli.Ensin kansa siirtyi useissa gallupeissa joukolla Nato-jäsenyyden kannattajiksi.Nyt se käy ilmi myös puolueiden kannatuksessa.”Selitys on selvä: Nato-jäsenyyden kannalle siirtynyt kansa hakee Petteri Orpon johtamasta oppositio-kokoomuksesta varmuutta, että Nato-hakemus myös jätetään – ilman vatulointia, niin pian kuin mahdollista.Natoa 16 vuotta virallisesti kannattanut kokoomus on ottanut hurjan kannatusloikan.Ylen tuoreessa gallupissa kokoomuksen kannatus on noussut kuukaudessa eli sodan alkamisen jälkeen 3,5 prosenttiyksiköllä 26,1 prosenttiin.Kokoomus ole koskaan päässyt Ylen mittauksissa vastaavalle tasolle.Selitys on selvä: Nato-jäsenyyden kannalle siirtynyt kansa hakee Petteri Orpon johtamasta oppositio-kokoomuksesta varmuutta, että Nato-hakemus myös jätetään – ilman vatulointia, niin pian kuin mahdollista.Taloustutkimus toteutti Ylen kyselyn siis heti sodan alun jälkeen 2.3.–5.4.Sdp:n kannatus on noussut 0,5 prosenttiyksikköä 19 prosenttiin, mutta perussuomalaiset on tippunut 2 prosenttiyksikön verran 13,6 % prosenttiin ja kepu 1,1 prosenttiyksiköllä 12,3 prosenttiin.Tulos kertoo, että Naton suhteen jahkailu ei kannata – vaikka puolueet ovat toistelleet presidentti Sauli Niinistön mantraa ”ei viivytellen, mutta huolella”.Sdp ja keskusta ovat käyneet sisäistä Nato-keskustelua varovaisesti ja hitaalla sytytyksellä. Päätösprosessi tuntuu olevan puolueille niin tärkeä – vaikuttaa paikoin, että jopa päätöstäkin tärkeämpi – että varsinaista Nato-linjaa ei ole kuultu. Suurista puolueista muilta kuin kokoomukselta, jolla se on vanhastaan myönteinen. Samoin kuin Rkp:lla.Gallupin tulos on signaali erityisesti hallituspuolueille, keskustalle ja Sdp:lle.Keskustan puoluevaltuusto kokoontuu puhumaan Natosta Vaasaan tulevana viikonloppuna.Sielläkään Natosta ei päätetä, vaan puheenjohtaja, valtiovarainministeri Annika Saarikko (kesk) hakee mandaattia jatkaa turvallisuuspoliittista keskustelua hallituksessa, eli yhden sortin löyhää Nato-mandaattia.Osa kepulaisista haluaa siirtää päätöksen kesäkuun puoluekokoukselle.Yksi heistä on Paavo Väyrynen, joka tänään ilmoitti pyrkivänsä myös keskustan  johtoon kesän puoluekokouksessa. Väyrynen on haastateltavana tänään IS:n HAAPALA-TV:ssä kello 17.17.Sdp:n puoluevaltuusto oli jo koolla, mutta se kokoontuu toukokuussa ylimääräiseen kokoukseen linjaamaan Nato-kantaansa.Perussuomalaisten eduskuntaryhmä ja johto on jo Naton puolesta, mutta sotaisa ja vaikea aika ei suosi populistisia puolueita, ei vaikka Riikka Purra (ps) päällään seisoisi – tai siis pikemminkin jättäisi seisomatta.Mutta kokoomusta se suosii.Pilapiirtäjä Kari Suomalaisen aikoinaan luoma parodia kokoomuksen kypäräpäisestä papista alkaa näyttäytyä todelta.Ja kansa näyttää kypäräpäiseen pappiin nyt luottavan, kun Venäjä on alkanut riehua Euroopassa kuin järjetön hullu.Vaaleihin on enää vajaa vuosi.Vuoden kuluttua ollaan aloittelemassa hallitusneuvotteluja – todennäköisesti juuri kokoomuksen Petteri Orpon johdolla.Monen tekee mieli aloittaa gallupin pohjalta myös hallituspohjan rakentaminen.Sinipunaahan se pukkaa lukujen perusteella.Orposta pääministeri, Sanna Marinista (sd) valtiovarainministeri jne.Ajat ovat kuitenkin niin vaikeat, että Suomi saattaa tarvita normaalia laajapohjaisempaa hallitusta.Suomi saattaa olla vaaleihin mennessä jo Naton jäsen, todennäköisesti onkin.Siinä on myös Orpon vaikea rasti. Kun Suomi on Natoon liittynyt, myös jäsenyyden haasteet ja ongelmat tulevat esiin. Eli jos kannatushuippu on vain Nato-piikki, se voi myös sulaa.Eduskuntavaalien jälkeen on vuosi aikaa presidentinvaaleihin. Mikään ei osoita, että ajat helpottaisivat.Silloin Sauli Niinistöllekin pitäisi löytää seuraaja. Mistähän edes Niinistön saappaat melkein täyttävä ehdokas löytyy?",1
184,"Samaan aikaan, kun Suomi ja Ruotsi valmistautuvat jättämään Nato-hakemuksensa, maiden välissä sijaitseva, strategisesti huipputärkeä Ahvenanmaa on noussut otsikoihin useaan kertaan.Saarimaakunnan sisäistä rauhaa ei näytä häiritsevän, vaikka koko Eurooppa kuohuu arvaamattoman Venäjän edessä ja Maarianhaminassa saaren demilitarisointia valvoo Vladimir Putinin johtaman Venäjän konsulaatti.Suomelle kuuluu 30 000 asukkaan itsehallinnollisen Ahvenanmaan puolustaminen, mutta maakuntaan puolustusvoimilla ei ole asiaa.Alkuviikon keskustelu on osoittanut, että maakunnan poliittisilla päättäjillä ei tunnu olevan sen suurempaa huolta Ahvenanmaan turvallisuudesta saati Suomenkaan.Eduskunnan puhemies Matti Vanhanen (kesk) toivoi ensin, että Ahvenanmaa voisi itse tehdä aloitteen suomalaisten sotilaiden sijoittamisesta saarille. Vastaus tuli kuin tykin suusta närkästyneillä lisämausteilla.Ahvenanmaan maakuntaneuvos Veronica Thörnroos vastasi esimerkiksi Ilta-Sanomissa, ettei sellaista tule tapahtumaan.Lue lisää: Ahvenanmaan maakuntajohtaja ihmettelee Matti Vanhasen kommentteja suomalais­joukoista – ”Sellaista ei tule tapahtumaan”Jos Ahvenanmaalle hyökättäisiin, Suomen velvollisuus olisi kuitenkin puolustaa Ahvenanmaata ja sen asukkaita.– Mutta meille ei ole hyökätty, ja sen takia tälle keskustelulle ei ole nyt perustetta, Thörnroos totesi MTV Uutisille.– Jos jotain tapahtuu Ahvenanmaalle – jos ahvenanmaalaisia vastaan hyökätään –  on Suomen velvollisuus lähettää armeija tai mitä tahansa tarvitaankin Ahvenanmaalle, mutta ette voi tehdä sitä etukäteen, Thörnroos sanoi puolestaan Iltalehdelle.Manner-Suomessa Thörnroosin puheet on nähty ylimielisinä, syystäkin.Erilaiset erikoisjärjestelyt ovat taanneet  Suomen kainalossa itsehallinnon suojissa elävälle maakunnalle leppoisat olot.Kun puolustusvoimista puhutaan, ahvenanmaalaiset on vapautettu myös asevelvollisuudesta.Parlamentaarisen asevelvollisuuskomitean varapuheenjohtaja, kansanedustaja Joonas Könttä (kesk) esittikin tiistaina, että ahvenanmaalaisten asevelvollisuuskysymyksestä on syytä keskustella muuttuneessa turvallisuustilanteessa.Ahvenanmaa on ollut demilitarisoitu Krimin sodan päättymisestä 1856 alkaen, ja viime sotien jälkeen demilitarisoinnin valvontavastuu jäi siis Venäjälle.Järjestely on outo muinaisjäänne.Nykyisessä maailmantilanteessa se kuulostaa suorastaan irvokkaalta.Lue lisää: Kommentti: Putinin Venäjä valvoo strategisesti tärkeää Ahvenanmaata – ”ikuiselle” YYA-sopimukselle tehty temppu voisi olla nyt paikallaanAhvenanmaalaisia se ei kuitenkaan tunnu haittaavan.Saarimaakunta tuntuu ainakin Thörnroosin puheiden mukaan elävän sellaisessa maailmassa, että sen pahuus ei Ahvenanmaalle tule ulottumaan.Suomen puolustusvoimat on toki varautunut Ahvenmaan puolustamiseen jo valmiiksi, mutta voisi tilanteen helpomminkin hoitaa.Mutta ei käy.Kun vastaukset ovat nähdyn kaltaisia, manner-Suomessa ne nähdään helposti ylimielisinä.”Kyse on mitä suurimmalta määrin myös Suomen omasta turvallisuudesta. Jos esimerkiksi Venäjä miehittäisi Ahvenanmaan, se voisi pistää poikki myös Suomen meriliikenteen, viennin ja tuonnin.Ahvenanmaan turvallisuus ei kuitenkaan ole pelkästään ahvenanmaalaisten oma asia.Kyse on mitä suurimmassa määrin myös Suomen omasta turvallisuudesta. Jos esimerkiksi Venäjä miehittäisi Ahvenanmaan, se voisi pistää poikki myös Suomen meriliikenteen, viennin ja tuonnin.Kyseessä on kauhukuva, mutta sellaisiin on näinä aikoina syytä varautua.Se olisi hyvä Ahvenanmaallakin tajuta.Ja mitä jos Suomi myöhästyy?",1
185,"Kulunut viikko on mennyt Setä Arkadialta isänmaallisia asioita seuratessa. Tahti on ollut sellainen, ettei ole meinannut perässä pysyä. Ensin presidentti Sauli Niinistön taholta ilmoitettiin, ettei Linnan juhlia järjestetä. Heti perään ylipäällikkö Niinistön johtamista puolustusvoimista kerrottiin, että itsenäisyyspäivän paraati Porissa on peruttu. Syy: korona.Mainittakoon, että vaikka perhe- ja pesulapalveluministeri vai mikä se oli Krista Kiuru (sd) perui Porin valtuuston sote-kokouksen ja julisti ravintoloiden osalta yöllisen sisä- ja ulkonaliikkumiskiellon, kyseisten perumisten suhteen hänellä ei ollut roolia. Siis tiettävästi.Mutta varsinaisesti isänmaallisuuden keitos ryöpsähti hellalle, kun Metsäteollisuus ry:n hallituksen puheenjohtaja Ilkka Hämälä ilmoitti torstaina, että Metsäteollisuus vetäytyy TES-touhusta ja jättää koko sotkun yritysten varaan. Ay-liike otti tiedon tyynen stoalaisesti vastaan, mutta Brysselissä EU-huippukokouksessa ollut pääministeri Sanna Marin (sd) sai luokkasodan merkeissä niin sanotun isänmaallisuuskohtauksen, jonka hän purki twitteriin:– Tapasin viime viikolla myös Peperiliiton @petrivanhalan:n. Tuon tapaamisen perusteella ehdin jo toivoa, että on löytymässä aitoa yhteishenkeä isänmaan puolesta kriisin keskellä. Metsäteollisuuden tämänpäiväinen ilmoitus kertoo varsin toisenlaista viestiä.Turha nyt kapitalisteilta on mitään isänmaallisuutta odottaa! Kaukana on jo hurmehenkisen Akateemisen Karjala-Seuran, Hakkapeliitta-lehden tai Lapuan liikkeen ympärillä pyörinyt isänmaallinen toiminta.Nykyään paperiteollisuuden pamput tuskin ehtivät isämeitää eikun -maata lausua, kun painavat katsomaan, miten sellutehdas Uruguayssa jaksaa. Hyvä, että UPM:n toimitusjohtaja Jussi Pesonen muistaa maksaa edes yhtiöverot (viimeksi 120 miljoonaa – kolmanneksi eniten Suomessa) Marinin hallituksen jaettavaksi kansainvälisiltä kiireiltään. Kauheen epäisänmaallista tuo yhteisöverojen maksaminen! korostaa myös Setä A.Pääministeri Marin lähti Brysseliin eduskunnan välikysymyskeskustelun päätteeksi, minkä aiheena oli, mikäpä muu kuin talous- ja työllisyyspolitiikka eli mitä isänmaallisin teema. Marin tosin otti nokkapokkaa kokoomuksen Petteri Orpon kanssa aiheen ulkopuolelta eli lähinnä kalenterikysymyksistä. Loppuviikosta sosialidemokraattisen kansanliikkeen politrukit ovat saaneet ujutettua medialle näkemyksen, että kyseessä oli pääministerin tietoisesti nostattama vastakkainasettelu kokoomusta vastaan, koska se on kuulemma jonkin puolueen tilaaman monitor-tutkimuksen mukaan hyvä juttu: Vastakkainasettelusta saa voimaa. Voihan se niinkin olla juuri tässä tapauksessa – tai sitten ei...Mutta jopa muutamat kantakirjademarit ovat seuranneet hiukan säikähtäen pääministerin kuluneen viikon toimintaa. Pääministerin puoli vuotta nauttima koronasuojaus on ohi, ja miten tästä eteenpäin, sitä pelätään. Kritiikki menee ihon alle. Hallitukselle osoitettu epäluottamuslause muuttuu henkilökohtaiseksi loukkaukseksi.Kulisseista tihkuu tietoja kiukkukohtauksista. Tilannetta ei helpota kokematon avustajakunta. Marinin vt-valtiosihteeri, Pro-taustainen Henrik Haapajärvi (sd) tukee oivallisesti emäntäänsä. EU-avustaja Tuulia Pitkänen (sd) on entinen Euroopan demarinuorten eli YES:n pääsihteeri. Kovemmistakin meriiteistä on kuultu, mutta Sdp:n EU-ehdokkaana hän korostikin olevansa ennen muuta feministi. Pääministerin eduskunta-avustaja Pirita Ruokonen (sd) tutustuu parhaillaan eduskunnan toimintaan, sillä aikaisempi kokemus talosta puuttuu tyystin. Mutta hän onkin Marinin hyvä ystävä pitkältä ajalta. Kansliassaan Marin vaatii virkamiehiltä topakkaa toimintaa ja papereiden on kuulemma parempi olla enemmän kuin kohdallaan. Ehkä siitä syystä sihteeriporukka on antanut hänelle koodinimen ”despootti”.PS. Samaan aikaan eduskunnassa kokeneet kansanedustajat sekä hallituspuolueista että oppositiosta katselevat ministerien ja nuoren, mutta sitäkin suuremman avustajakunnan touhuja silmät suitsirenkaina. Kokemattomuus ja tietämättömyys korvataan ylimielisyydellä, Setä A:lle kommentoidaan. Tervehtiminenkään ei kuulu enää tapoihin edes ministereiltä.",1
186,"Eduskuntaryhmien on määrä antaa vastauksensa tänään kello 12:een mennessä kokoomuksen puheenjohtajalle Petteri Orpolle, hallituksen tunnustelijalle.– Porvaripohjaa pukkaa yhä, sanovat kokoomuslähteet IS:lle, kun tunnusteluiden kirikierros alkaa.Eli kokoomuksen, perussuomalaisten, rkp:n ja kristillisten hallituspohjaa.Kokoomuksen ja Sdp:n varaan tehtävää sinipunaa pidetään vaikeana, ellei mahdottomana. Syy on ero puolueiden talouslinjoissa. Niitä on vaikea yhdistää, niin kaukana ne ovat. Ne olivat etäällä vaalien alla – ja ovat yhä.Kyse on miljardien eroista. Kokoomus on vaatinut sitoutumista tasapainotusmiljardeihin, Sdp ei ole ollut siihen valmis. Vaalien alla kokoomus vaati jopa 6+3 miljardin tasapainotusta, Sdp:n talouslinja oli puolueista lepsuin.–  En voi ymmärtää, miten sopu syntyisi, niin etäällä ollaan, IS:lle todetaan.Lisäksi kokoomuksesta muistutetaan, että vaaleissa äänestäjät antoivat tukensa porvari- tai oikeistolinjalle.Siksi kokoomuksessa luotetaan vieläkin yhteistyöhön perussuomalaisten kanssa. Sdp halutaan pitää mukana, ettei ketään rajattaisi heti alussa ulos. Se näyttäisi rumalta.Kokoomuksella on yhä myös pahat muistot Sdp:n kanssa käydyistä takkuisista hallitusneuvotteluista 2011, jotka katkesivatkin välillä, kun Jyrki Kataisen (kok) hallitusta synnytettiin. Orpo ei halua Kataisen manttelinperijäksi.Rkp on yrittänyt lämmitellä sinipunavaihtoehtoa, mutta kokoomuksessa toppuutellaan Rkp:n liiallista innostumista vaa’ankieliasetelmastaan:–  Miten voi neuvotella sellaista hallituspohjaa, josta ei voi neuvotella.Lisäksi: kun lukee puheenjohtaja Anna-Maja Henrikssonin tai eduskuntaryhmän puheenjohtajan Anders Adlercreutzin sinipunamyönteisiä lausuntoja, ei niissä kuitenkaan porvaripohjaa suljeta pois.Kovin vastustaja perussuomalaisten kanssa tehtävälle yhteistyölle on kansanedustaja Eva Biaudet, mutta hänellä ei ole puolueessaan sellaista asemaa, että se estäisi yhteistyön.Ja hallitukseen rkp haluaa joka tapauksessa: se on sillä poliittisissa geeneissä. Ilman kokoomusta maahan ei synny minkäänlaista enemmistöhallitusta.Hallitusneuvotteluissa tosin kaikki on mahdollista.Orpo ja Sdp:n puheenjohtaja Sanna Marin tapasivat maanantaina hetken aikaa.Tapaamisia ja taustakeskusteluja on ollut muitakin, tiiviimmin ovat pitäneet yhteyttä kokoomus ja perussuomalaiset.Orpo pitää puolestaan tiedotustilaisuuden keskiviikkona kello 13.Kun Orpo saa vastaukset, edessä on tarkentavia tapaamisia, ylipäätään yhteydenpitoa. Ensi viikolla on kahdenkeskisiä täydentäviä neuvotteluja ennen kuin päästään varsinaiseen asiaan eli hallitusneuvotteluihin.”Tavalliselle tallaajalle saattaa syntyä tasaisen tilanteen perusteella tunnelma, että hallituksen voisi muodostaa vaikka arvannostolla.Jänkkääminen mahdollisten hallituspuolueiden välillä on ollut poikkeuksellisen värikästä jo etukäteen. Syntyy jopa vaikutelma, että vaalitaistelu on aloitettu uudestaan.Tavalliselle tallaajalle saattaa syntyä tasaisen tilanteen perusteella tunnelma, että hallituksen voisi muodostaa vaikka arvannostolla.Erityisesti ovat ottaneet yhteen perussuomalaisten ja keskustan puheenjohtajat Riikka Purra ja Annika Saarikko. Purra haluaisi kepun hallitukseen, ettei Saarikko joukkoineen pääse irvistelemään sille vaalilupauksista eduskunnassa.Purra on toivonut kepua hallitukseen, Saarikko on lähettänyt rukkaset.Kepulla on tosin historiaa kielteisten päätösten purkamisessa. Keväällä 2019 puolue kieltäytyi ensin, mutta päättikin sitten lähteä Antti Rinteen (sd) hallitukseen.Liki vastaava tilanne nähtiin jo 2011. Kun Kataisen hallitustunnustelut alkoivat, keskusta päätti jäädä ulos. Kun varsinaiset neuvottelut kariutuivat hetkeksi, keskusta olisi tuolloinkin oitis ollut valmis hallitukseen.Politiikan taustakeskusteluissa on naureskeltu, että kepu voisi lähteä hallitusta täydentämään, jos Saarikko saisi pääministerin paikan.",1
187,"Kauan valmisteltu uusi ja massiivinen sosiaali- ja terveydenhuollon järjestelmä astuu voimaan ensi vuoden alusta, kun uudet hyvinvointialueet aloittavat toimintansaMuutaman päivän sisään on saatu seurata myös sitä, ketkä haluavat uusien hyvinvointialueiden johtotehtäviin.Lista tunnetuista hakijoista on hämmästyttävä – ellei jopa häkellyttävä.Sote-ratkaisun taustavaikuttajat ja uudistukseen yhä muutoksia valmistelevat virkamiehet ja poliitikot pyrkivät nyt itse vaikutusvaltaisiin ja hyvin palkattuihin johtotehtäviin. Osa on jo päässytkin.OHESSA neljä esimerkkiä:– Sosiaali- ja terveysministeriön kansliapäällikkö Kirsi Varhila (sd) hakee Satakunnan hyvinvointialueen johtoon.– Terveyden- ja hyvinvoinnin laitoksen THL:n pääjohtaja Markku Tervahauta hakee Pohjois-Savon hyvinvointijohtajaksi.– Eduskunnan sosiaali- ja terveysvaliokunnan puheenjohtaja Markus Lohi (kesk) hakee Lapin hyvinvointijohtajaksi– Valtiovarainministeri Annika Saarikon (kesk) valtiosihteeri Maria Kaisa Aula (kesk) on valittu Keski-Suomen hyvinvointialueen hallituksen puheenjohtajaksi ja jatkaa yhä valtiosihteerinä valtiovarainministeriössä.”Osallistuvatko he yhä myös päätöksiin, joissa valmistellaan heidän tulevan työpaikkansa toimintaedellytyksiä?Hyvinvointialueiden johtajat valitaan huhti- toukokuussa.Aiheellinen kysymys kuuluu: onko jääviys unohtunut? Tai ainakin korrektius?Osallistuvatko he yhä myös päätöksiin, joissa valmistellaan heidän tulevan työpaikkansa toimintaedellytyksiä?Ovatko hakijat tienneet koko ajan hakevansa avautuville paikoille?Päättäjien joukkopyrky sotepomoiksi on jäänyt Ukrainan sotatapahtumien varjoon, kuten moni muukin kotimaan asia.Kyse on siitä, että kaikki edellä mainitut jatkavat nykyisissä tehtävissään, joissa on yhä myös mahdollisuus vaikuttaa tulevien hyvinvointialueiden asemaan, kuten esimerkiksi rahoitukseen – roolit voivat hämärtyä.Tätä kautta he voivat vaikuttaa oman tulevan työpaikkansa toimintaedellytyksiin.Sote-uudistus ei ole mikään valmis paketti, vaan parhaillaankin tehdään ja valmistellaan siihen ja tuleviin hyvinvointialueisiin liittyviä korjausesityksiä.Kyse on rahasta. Puhutaan ainakin reilusta miljardista.Joku hyvinvointialue saa enemmän, joku vähemmän. Peli on kovaa.Sosiaali- ja terveysministeriö valmistelee siis uudistusta kansliapäällikkönsä mahdollisesta uudesta työpaikasta. THL voi antaa lausuntoja, jotka liittyvät mahdolliseen pääjohtajan uuteen työpaikkaan ja siinä menestymiseen.Eduskunnan sosiaali- ja terveysvaliokunta käsittelee asioita, jotka vaikuttavat Lapin hyvinvointialueen johtajan toimintaedellytyksiin.– Nyt kun tarjolla on tällainen aivan ainutkertainen tilaisuus päästä luomaan ja rakentamaan alusta asti lappilaista hyvinvointialuetta, niin täytyihän siihen tilaisuuteen tarttua. Nöyränä jään odottamaan, minne tämä polku johtaa, Lohi kommentoi asiaa Lapin Kansalle.Valiokunnan varapuheenjohtaja, kokoomuksen Mia Laiho johtaa puolestaan Länsi-Uudenmaan hyvinvointialueen hallitusta.Keski-Suomen aluehallitusta maaliskuun alusta johtanut valtiovarainministerin valtiosihteeri Maria Kaisa Aula istuu nyt selvästi kahdella jakkaralla yhtä aikaa.Aula on esimerkiksi mukana valtiovarainministeriön hankkeessa, jossa pyritään luomaan malleja ”joiden avulla lapsibudjetointia ja toteumatietojen seurantaa voidaan toteuttaa kunnissa ja hyvinvointialueilla. Hanke on osa lapsistrategian toimeenpanosuunnitelmaa”.Asiaa koskeva tiedote tuli valtiovarainministeriöstä tänään keskiviikkona. Tiedotteessa yhdeksi lisätietojen antajaksi mainitaan juuri Maria Kaisa Aula – Keski-Suomen aluehallituksen puheenjohtaja, joka esiintyy tiedotteessa valtiosihteerinä.Mutta kumpi on kumpi?Suomi on pieni maa ja todellisia sote-ammattilaisia on vähän.Tammikuun vaaleissa hyvinvointialueille valittiin poliittiset päättäjät. Joukossa on paljon esimerkiksi kuntien ja terveysalan työntekijöitä, jotka pääsevät luottamusasemasta hoitamaan oman työpaikkansa asioita.Rakenteellinen ongelma on siis suurempikin kuin muutaman tunnetun sote-pomoksi pyrkivän hahmon tausta.Jos arvata saa, terveydenhuollon ja sosiaaliturvan kustannusten paisumiseen on vaikea puuttua myöskin jatkossa.",1
188,"Yleisradio on lähettänyt pitkin viikkoa oivallista dokumenttiohjelmaa hullusta vuodesta 1991, jolloin todella sattui ja tapahtui. Neuvostoliitto kaatui, Suomen talous luhistui, ja Nokia oltiin myydä puolivahingossa ruotsalaisille, minkä jälkeen Suomen taloushistoria olisi kirjoitettu vieläkin synkemmin kirjaimin. Viro itsenäistyi.Ihme, että Suomi selvisi kaikesta!Mutta vieläkin suurempi ihme on se, että vero-Yle on päästänyt dokumentissa ääneen lamavuosien 1991-95 kepupääministerin Esko Ahon, jonka tuolloinen, Demarin jo edesmennyt loistokolumnisti Aimo Kairamo nimesi Esko Pula-Ahoksi.Nyt Yle (!) tekee Ahosta kovien tilanteiden miestä, yhden sortin sheriffiä, joka pääministerinä selvitti Suomen tien vaikeuksista voittoon.Varmuudeksi todettakoon: Hyvä, että Yle antaa Ahon puhua. Dokumentti on valaiseva, ja Aho paikallaan.Mutta  presidenttipelistähän tässä on kyse, kuinkas muuten, kun Suomessa ollaan.Tämän katalan juonen paljasti twitterissä oitis kepun ex-ministeri, Kelan entinen pääjohtaja Liisa Hyssälä.Hyssälä, joka tunnetaan myös kepun puheenjohtajan Annika Saarikon taustakuiskaajana, kertoi käsityksenään, että Aho olisi oivallinen presidenttiehdokas. Moni kepulainen hieraisi silmiään, sillä Hyssälää on pidetty keskustan itseoikeutetun presidenttiehdokkaan Olli Rehnin tukijana, kuten koko kepun nykyistä liberaalikaartia.Mutta onko tilanne muuttumassa?”Aho siellä, Aho täällä. Kuvissa vilisee Smolnaa, valtioneuvoston linnaa – ja presidentinlinnaa!Ylen dokumentissa Ahon pääministerikaudelta on talutettu kansalaisten eteen Ahon saavutuksia ja tuttavuuksia. On Carl Bildtiä, Siim Kallasta, Jaakko Kalelaa, Ilkka Suomista, Lauri Ihalaista, Matti Louekoskea, Björn Wahlroosia…Aho siellä, Aho täällä. Kuvissa vilisee Smolnaa, valtioneuvoston linnaa – ja presidentinlinnaa!Pääministeri vuosimallia 1991 on tämän viikon kovaa valuuttaa Kuva: Erkki Laitila / HSKaiken lisäksi Aho pääsee ihmettelemään, miksei ay-liikkeelle kelvannut hänen ja Kalevi Sorsan (sd) ajama yhteiskuntasopimus, vaan päädyttiin  devalvaatioon, minkä takia kansa joutui kärsimään enemmän kuin olisi ollut kohtuullista.Kepulaiset miettivät joukoissaan, mitä Aho-suitsutuksesta arvelee Rehn lähitukijoineen. Kannattaa myös muistaa, että kova taustavaikuttaja, Kirman viisas, ministeri, valtiotieteiden tohtori ja reservin majuri Seppo Kääriäinen on vaatinut presidenttiehdokkaasta jäsenvaalia, joten Rehnin ei kannata aivan satavarma ehdokkuudestaan olla. Kaiken lisäksi Ahon tiedetään pikkupiireissä pohtineenkin ehdolle lähtemistä...Kun tämä meni presidenttipeliksi, niin menköön loppuun saakka.Mites muut?Vihreissä Pekka Haaviston tarinan luultiin jo turmeltuneen, kun eduskunnan perustuslakivaliokunta katsoi hänen syyllistyneen lainvastaiseen toimintaan Syyrian al-Holin kotiutuksissa, mutta kongi eli ministereiden muita korkeampi syytekynnys pelasti pahemmalta.Afganistanin kriisin yhteydessä on taas nähty toiminnan ulkoministeri. Eli pelissä mukana! Sori siitä, Ville Niinistö.Al-Hol -kohu on kuin haalea muisto. Sen kertoo konsulipäällikkö Pasi Tuomisen tapaus. Vielä toissa syksynä Haavisto halusi eroon koko miehestä, mutta kesäkuussa hänet palkittiin Haaviston johdolla ministeriön mallikelpoisena ykköstyöntekijänä 7 716 euron bonuksella.Sdp? Eero Heinäluomasta, Jutta Urpilaisesta ja Sanna Marinista puhutaan, mutta mihin on unohtunut edellinen presidenttiehdokas Tuula Haatainen? Kun viimeksi muut eivät uskaltaneet edes ehdolle, kaikki kehuivat Haataista kaikkein pätevimmäksi.Kokoomus? Jan Vapaavuori  tiputti itsensä Helsingin pormestarin paikalta Milttonin konsulenttisarjaan, joten tervetuloa Alexander Stubb!Näillä mennään – ellei muita keksitä.",1
189,"Pyhäinpäivän kunniaksi Setä Arkadia listaa 4 havaintoa merkittävistä ellei jopa pyhistä miehistä ja naisista, jotka esimerkillisellä käyttäytymisellään ovat edustaneet kuluneella viikolla isänmaamme asiaa.1. Juhana Vartiainen ja HelsinkiHelsingin pormestariksi kuntavaaleissa noussut kokoomuksen Juhana Vartiainen (ex-sdp) on sisäistänyt jo Väinö Linnan Tuntemattomassa sotilaassa julistetun johtajaopin: suomalaisia, ainakin helsinkiläisiä, johdetaan edestä ja esimerkin voimalla.Vartiaisen johtama Helsinki kielsi tilaisuuksissaan lihan ja maidon. Paitsi tietenkin johtajilta itseltään paremman väen tapaamisissa tai Ruotsin kuninkaan seurassa (IL 4. 11). Heitä rajoitukset eivät koske, mikä on tietenkin aivan oikea linjaus. Lihaa syödään jatkossa vain johtajien välityksellä – systeemi toimi hyvin jo Neuvostoliitossa.  Maidosta ei niin väliä, koska punaviini ei lopu kesken.”Lihaa syödään jatkossa vain johtajien välityksellä – systeemi toimi hyvin jo Neuvostoliitossa. Ekologia ja salamyhkäisyys on valttia Juhana Vartiaisen Helsingissä! Kuva: Outi Pyhäranta / HSHelsingin nykyjohto kertoi tämän tärkeän asian avoimesti, toisin kuin vähäisemmän eli budjettinsa valmistelun, jonka Vartiainen päätti poliittisilta mitättömyyksiltä salata. Apulaispormestarit Anni Sinnemäki (vihr), Nasima Razmyar (sdp) ja Paavo Arhinmäki (vas) tukivat uutta julkisuuskielteistä linjaa. Eteenpäin sinne, minne Vartiaisen miekka viitoittaa tien!2. Sanna Marin ja Onni SarmastePääministeri Sanna Marin (sd) edusti Suomea ilman Ilmari Nurmista (sd) Pohjoismaiden Neuvoston kokouksessa Kööpenhaminassa, jossa Pohjoismaiden pääministerit hyväksyivät huoltovarmuutta koskevan julkilausuman. Marin kertoi kollegojen ”katsoneen” Suomen hyvää huoltovarmuustoimintaa erityisesti koronakriisin aikana.Sanna Marin (sd) esitteli Suomen huoltovarmuuden varmuutta pohjoismaisille kollegoilleen Kööpenhaminassa. Kuva: Mads Claus Rasmussen / LehtikuvaSamalla Onni Sarmasteen ja Tiina Jylhän panostus huoltovarmuuden eteen keväällä 2020 sai ikään kuin myöhäisen ja välillisen tunnustuksen myös pohjoismaisella tasolla. Ruotsin uusi pääministeri Magdalena Andersson lienee jo kysellyt heidän yhteystietojaan – aivan huoltovarmuuden varalta. Huoltovarmuuskeskuksen entisen toimitusjohtajan Tomi Louneman numeroa tuskin löytyy, kun Marin nakkasi hänet sopivana huoltovarmuusuhrina bussin alle pitkänäperjantaina 2020. Sattuvasti torstaina tuli päätös, ettei Lounemaa edes syytetä luottamusaseman väärinkäytöstä.”Se  onkin näinä päivinä niin rohkea teko, että presidentin kannattaa tehdä se turvallisuutensa nimissä ulkomailla.3. Presidentti Sauli NiinistöPresidentti Sauli Niinistö osallistui Glasgow’n ilmastohuippukokoukseen Skotlannissa. Media raportoi, että Niinistö olisi puolustanut kokouksessa Suomen metsäteollisuutta. Se  onkin näinä päivinä niin rohkea teko, että presidentin kannattaa tehdä se turvallisuutensa nimissä ulkomailla.Presidentin tosin tiedetään hakkaavan kesämökillään kirveellä viattomia puita, mikä tietenkin suureksi miinukseksi laskettakoon.4. Valtiovarainministeri Annika SaarikkoMyös keskustan puheenjohtaja, valtiovarainministeri Annika Saarikko osallistui Glasgow’n kokoukseen. Syyksi epäillään, että hän hakeutui ulkomaille turvaan puolueensa eduskuntaryhmässä heränneen hallituskritiikin takia.Toisaalta Saarikko pääsi seuraamaan, täyttikö Niinistö kokouksessa ulkoministeri Pekka Haaviston (vihr) saappaat. Tuolloinen varapj. Saarikkohan oli niitä harvoja kepulaisia, jotka kannattivat Haavistoa julkisesti presidentiksi vuoden 2012 presidentinvaaleissa, kun muut maalaisliittolaiset liputtivat Niinistön puolesta.Ps 1.Lopuksi virsimusiikin suuri ystävä Setä A. toivottaa lukijoille hyvää pyhäinpäivää lempivirtensä146 Rauhan saivat pyhät Herran toisen säkeistön sanoin:Ei he enää itke siellä,niin kuin tielläitkivät he kulkeissaan.Täällä painoi synnin taakkamaahan saakka,taivaassa ei milloinkaan.Kun virsikirjaa sopivasti kääntelee, säkeistö sopii myös suomalaiseen politiikkaan ja varsinkin poliittiseen historiaan.",1
190,"Hallituskriisin saattoi arvata olevan keskustan osalta ohi, kun puolueen puheenjohtaja, tiede- ja kulttuuriministeri Annika Saarikko kertoi ennen keskustan aamun eduskuntaryhmän kokousta, että yön aikana neuvotteluissa on edetty.Lopullinen selko tulikin heti ryhmän päätyttyä, kun Saarikko kertoi, että ”palaset alkavat loksahdella kohdilleen”, ja viisikko jatkaa neuvotteluitaan.Keskustan piiristä tosin esitettiin arvioita, että Saarikon ja pääministeri Sanna Marinin (sd) sorvaama sopu saattaa silti olla vaikeaa nieltävää vihreille ja vasemmistoliitolle.– Ne saattavat saada paskahalvauksen, kepusta arvioitiin ryhmäkokouksen jälkeen.Saarikko joka tapauksessa lähti eduskunnasta vertauskuvallisesti valkoisen lipun kanssa kohti Kesärantaa.Saarikon mukaan keskustan osalta oli mietittävä, että kuka antaa periksi, mutta että pitää osata myös sopia.Olisi ihme Saarikon puheiden jälkeen, jos hallitus vielä kaatuisi, vaikka neuvotteluja jatketaankin.Mutta vihreätkin ovat keskustan lailla hallituksen kynnyspuolue, jota ilman hallitus ei voi jatkaa.Kelpaavatko esitykset nyt sille, vai saako hallitusdraama jatkoa vihreistä?Yksityiskohtia ei kerrottu, mutta nyt seurataan suurennuslasilla, saiko keskusta vaatimuksensa läpi, ja muuttuuko hallituksen talouspolitiikka keskustan vaatimaan konkreettisempaan suuntaan, jossa kaikkea ei kuitata enää vain lisävelan ottamisella:– Livetäänkö budjettikehyksistä vuonna 2022 ja 2023? Ja kuinka paljon?– Mikä on työllisyysratkaisujen konkretian aste? Saako hallitus työllissyysasteen nousuun, vai puhutaanko yhä jopa sadastatuhannesta ”päätösperäisestä” työllisestä, mitä pääministeri Sanna Marin (sd) on esittänyt? Kepu on leimannut Marinin puheet haihatteluksi ja tempputyöllistämiseksi.– Eteneekö paikallinen sopiminen tai työttömyysturvan uudistukset?– Tuleeko veronkiristyksiä, nousevatko työnantajien sivukulut? Näitä keskusta on vastustanut.– Saavatko turveyrittäjät tukea ahdinkoonsa, muuttuuko turpeen verotus? Lisätäänkö turpeen osuutta huoltovarmuuden kannalta? Nielevätkö vihreät ratkaisuesityksen?– Jne.Todistustaakka on juuri nyt keskustalla.Keskusta ajoi tietoisesti ja suunnitelmallisesti kehysriihen kriisin partaalle korostaakseen omaa rooliaan.Nyt sillä on selittämisen paikka. Kaiken lisäksi vielä aamulla levitettiin tietoa, että keskustan eduskuntaryhmän enemmistö olisi prosentein 80-20 halunnut häipyä hallituksesta.Mutta onko keskusta hallituksen apupuolue myös jatkossa? Siitä on kyse.Säätytalolta pitäisi kuulua vastauksia yllä esitettyihin kysymyksiin.Hallituskriisi on siis ehkä ohi, mutta hallitus ei ole entisensä. Poliittinen pääoma on kutakuinkin syöty.Mikään ei nostata kolumnin kirjoittajan itsetuntoa niin paljon kuin itsensä siteeraaminen, joten otetaan tähän kappale eilisestä kommentista:”Jatkossa Marinin hallitus olisi poliittisesti rampa, uskottavuutensa menettänyt, toisiaan inhoavien hallituspuolueiden sekalainen koostumus, joka on yhdessä vain olosuhteiden pakosta, kun muita vaihtoehtoja ei ole.”Tämä pätee.Hallituskriisin aikana ministerit antoivat varsinkin kulisseissa toisistaan ja toisista puolueista medialle lausuntoja ja arvioita, jotka eivät kaikilta kestä edes painomustetta. Tällaiset puheet eivät hevillä unohdu, vaikka poliitikot osaavatkin tarvittaessa esiintyä kuin ammattinäyttelijät ja peittää tunteensa.Hallituksen sisäinen tilanne on mikä on. Erityisesti vihreiden ja kepun välit ovat totaalisen poikki, mutta muutkin hallituspuolueet katsovat keskustaa yhä kuin outoa maalaisserkkua, jonka vaatteista navetan haju ei ole lähtenyt kahden vuoden yhteisen hallitustaipaleen aikana.Jahka viisikko ja koko hallitus lähettävät Säätytalolta valkoista savua sovun merkiksi, riidat eivät ole silti kadonneet luultavasti minnekään.Ongelmat tulevat eteen taatusti vielä syyskuun varsinaisessa budjettiriihessä.Hallitus pysyy siis kasassa, koska vaihtoehtoja ei ole, eikä hallituksen kaataminen olisi ollut yhdenkään hallituspuolueen etu kesäkuun kuntavaalien alla – ennenaikaisista vaaleista puhumattakaan.Lisäksi korona vaatii hoitajansa. Tähän tullaan vetoamaan vielä monta kertaa, kun ministerit jakavat lausuntojaan Säätytalon portailla.Yksi vaikeuskerroin hallitukselle ja sen sisäiselle mielenrauhalle tuli myös eduskunnan perustuslakivaliokunnasta, joka tiistaina päätti äänin 9-8, että EU:n elpymispaketti on hyväksyttävä eduskunnassa kahden kolmasosan enemmistöllä perustalain mukaisesti.Keskustan valiokuntaedustajat hyppäsivät opposition kelkkaan. Valiokunta politisoitui.Kokoomuksen päätös äänestää tyhjää on oma lukunsa.Nyt jos tai kun hallitus jatkaa, voidaan siirtyä ministerikierrätyksiin, joita on edessä ainakin keskustassa, vasemmistoliitossa ja kaiketi myös Sdp:ssä.Keskustan osalta moni jää miettimään, olivatko edessä olevat ministerikierrätykset jopa yksi syy myös siihen, että puolue jatkaa hallituksessa.Luvassa on joillekin edustajille mustan auton kyytiä.Valtiovarainministeri Matti Vanhanen (kesk) on sivuutettu hallituksen kehysriihineuvotteluissa liki totaalisesti, mutta kohta Vanhanen jättää hallituksen muutenkin – kuuleman mukaan hän halua pois hallituksesta niin nopeasti kuin mahdollista.Synnyttämänsä hallituskriisin ja valtiovarainministerin asemaan liittyvän sotkun jälkeen Saarikolla ei ole enää muita vaihtoehtoja kuin ottaa Vanhasen paikka itselleen.Gallupeita johtava perussuomalaiset on taatusti seurannut sekä hallituksen että kokoomuksen touhuja suurella mielihyvällä.Hallituksen kaaos ja heikko johtaminen sataa suoraan perussuomalaisten laariin, samoin kuin kokoomuksen päätös äänestää elvytyspaketin osalta eduskunnassa tyhjää.Eli poliittinen puolue ei ota kantaa koko asiaan, kun se joutui puun ja kuoren väliin elvytyspaketin osalta: hallituksen esitystä ei haluta tukea, mutta EU-myönteinen kokoomus ei uskalla sitä kaataakaan.Oppositiossa oleva kokoomus sai omat rivinsä sekaisin eilisillä päätöksellään keskellä hallituskriisiä, mikä on saavutus sekin.",1
191,"Suomalainen työmarkkinajärjestelmä on tällä hetkellä niin sekaisin, etteivät edes kokeneet ay-veteraanit muista vastaavaa.Tehyn ja Superin itselleen vaatimat, muita huomattavasti suuremmat palkankorotukset ovat ajaneet koko työmarkkinakentän sellaiseen umpisolmuun, jonka avaajaa ei tunnu tästä maasta löytyvän.Nyt on umpisolmussa julkinen sektori, mutta ensi syksynä tauti leviää yksityiselle puolelle.Tilannetta voisi verrata taruun muinaisessa Zeuksen temppelissä sijainneesta äärimonimutkaisesta Gordionin solmusta, jota kukaan ei saanut auki, ennen kuin Aleksanteri Suuri ratkaisi asian 333 vuotta ennen ajanlaskun alkua lyömällä sen rikki miekallaan.Nyt suomalainen työmarkkinajärjestelmä huutaisi Aleksanteri Suurta paikalle.Mutta sellaista ei löydy.”Suomeksi sanottuna kyse on siitä, että millekään muulle ammattiliitolle – sen paremmin julkisen kuin yksityisenkään puolen ammattiliitolle – ei käy, että hoitajat saisivat muita suuremmat palkankorotukset.Tilanne muuttui entistä pahemmaksi, kun ilman Sote ry:tä (Tehy ja Super) yritetty muiden julkisen alan järjestöjen palkkaratkaisuyritys kaatui maanantaina.Elina Pylkkäsen johtama sovittelulautakunta on puheenjohtajien voimin koolla tiistaina aamupäivällä. Edellinen sovitteluyritys kaatui 11. toukokuuta, kun se olisi kelvannut muille, mutta ei Tehylle eikä Superille.Lue lisää: Tehy ja Super hylkäsivät kunta-alan sovinto­ehdotuk­sen – ”Sillä ei millään tavalla paranneta tai hoideta hoitajapulaa”Kunta- ja hyvinvointialuetyönantajien KT:n, Julkisalan koulutettujen JUKO:n ja Julkisen alan unionin JAU:n tapaamisesta ei odoteta ratkaisua.Suomeksi sanottuna kyse on siitä, että millekään muulle ammattiliitolle – sen paremmin julkisen kuin yksityisenkään puolen ammattiliitolle – ei käy, että hoitajat saisivat muita suuremmat palkankorotukset.Ja jos muut saisivat edes julkisella puolella saman kuin mitä Tehy ja Super vaativat, niin sellaisia miljardien summia puolestaan ei tunnu löytyvän mistään.Hoitajat vaativat siis a) yleisen linjan kahden prosentin palkankorotuksia ja b) sen päälle viiden vuoden ajan 3,6 prosentin vuosittaiset, kaikkia muita suuremmat palkankorotukset.Hoitoalan palkkoja nostaa lisäksi ensi vuoden alusta muodostettavien hyvinvointialueiden palkkaharmonisointi.Samalla julkisen puolen liittojen välit ovat täysin tulehtuneet. Muut eivät siedä Tehyn ja Superin täysin tinkimätöntä linjaa, jossa kaikki halutaan vain itselle.– Luottamus Sote ry:hyn on mennyt täysin, IS:lle todetaan.Sovittelulautakunnan sovintoehdotus kunta-alan työriitaan esitettiin Helsingissä 10. toukokuuta. Se olisi kelvannut muille, mutta ei Tehylle eikä Superille. Kuva: Roni Rekomaa / LehtikuvaMuut voisivat tinkiäkin vaatimuksistaan, koska ymmärtävät myös julkisen puolen palkkapotin rajallisuuden, mutta Tehyn ja Superin ehdottomuus saa kaikki muut näkemään punaista – muutenkin kuin Tehyn puheenjohtajan Millariikka Rytkösen hiuksissa.Hoitajat uhkaavat joukkoirtisanoutumisella ja venyttävät painostustaan loppuvuoteen, hyvinvointialueiden aloittamiseen ja ensi kevään eduskuntavaalien alle.Ensi syksynä palkkaneuvottelut käynnistyvät myös yksityisellä puolella, kun ns. päänavaajat eli Teknologiateollisuus ja Teollisuusliitto aloittavat oman sopimuksen sorvaamisen.Tilanne on esimerkiksi Teollisuusliiton puheenjohtajalle Riku Aallolle lievästi sanottuna haasteellinen.Ei voi kuvitellakaan, että hän pistäisi nimensä paperiin tietäessään, että joku julkisen puolen liitto nokittaa muutaman kuukauden sisään huomattavasti paremmalla sopimuksella.Tilannetta voi verrata vuoteen 2007, jolloin Teollisuus otti saman kuin Tehyn Sari Sairaanhoitajakin – ja hiukan päälle. Kansantalouden ay-kisailu sai sekaisin kymmeneksi vuodeksi.Nykyiseen työmarkkinarakennelmaan ei näytä yksinkertaisesti sopivan, että joku ala voisi korjata palkkavajoamansa. Palkansaajaliikkeen sisällä sellaista solidaarisuutta ei voi nykyään kuvitella.Syksyllä edessä on muitakin haasteita kuin liittojen keskinäinen kyräily:Inflaatio kiihtyy ennen näkemätöntä vauhtia. Energian, bensan, ja elintarvikkeiden hinnat nousevat hurjaa tahtia.Ensi talvesta povataan vaikeaa ja silloin joudutaan kysymään oikeasti, mihin edes keskituloisten palkka riittää.Pelkkä ruokalasku kasvaa sadoilla euroilla.Ammattiliitoilla on kova työ huolehtia palkansaajien ostovoiman riittävyydestä – varsinkin, kun liitot tappelevat keskenään siitä, kuka on kukkulan kuningas.Edessä on hurja syksy ja talvi, IS:lle kauhistellaan sekä työmarkkinajärjestöjen että hallituksen piiristä.Kaiken päälle Venäjä voi järjestää omia yllätyksiään.Vielä on mahdollista, että KT, JUKO ja JAU saavat jonkinlaisen sopimuksen jonkinlaisella palkkoja koskevalla turvalausekkeella aikaan ilman Sote ry:tä, siis Tehyä ja Superia.Mutta vaikealta se näyttää.Työntekijäpuoli moittii myös KT:n toimitusjohtajaa Markku Jalosta, että hän luotti liikaa JUKO:n ja JAU:n venymiseen, jotta Tehyn ja Superin kanssa saataisiin sopu aikaan.Työmarkkinapomot myöntävät itsekin, että työmarkkinajärjestelmä on historiallisella tavalla sekaisin.Työntekijäpuolelta haukut saa myös Elinkeinoelämän keskusliitto EK, joka sääntömuutoksellaan 2008 luopui tulopoliittisten kokonaisratkaisujen eli tupojen sorvaamisesta.Palkansaajien mukaan EK ”päsmäröi” kuitenkin neuvottelujen taustalla.Työnantajien vaatima paikallinen sopiminen ei ole silti parhaimpia puoliaan näyttänyt, minkä osoitti 112 päivää kestänyt lakkoilu UPM:n ja Paperiliiton välillä.Julkisella puolella puolestaan Kanta-Hämeen sairaanhoitopiiri yritti omaa ”paikallista sopimustaan” hoitajajärjestöjen kanssa ilman työnantajan lupaa.Sekin kokeilu loppuu perjantaina, kun koolle kutsuttu ylimääräinen yhtymähallitus vetää raksit sopimuksen päälle.Kaiken lisäksi myös luottamus valtakunnansovittelija Vuokko Piekkalaan on mennyt sekä palkansaajilta että työnantajilta.Sovittelijan paikka on auki, hakuaika päättyy 25. toukokuuta.Auktoriteetin ja osaamisen puutteesta moitittua Piekkalaa tuskin tehtävään valittaisiin, vaikka hakisikin.",1
192,"Tiistaina vastustajien joukkoon liittyi Pääesikunta.Kyse on siis pääministeri Sanna Marinin (sd) ja valtionneuvoston kansalian hankkeesta perustaa uusi turvallisuuspoliittisen neuvonantajan virka ja sille uusi yksikkö pääministerin alaisuuteen.Jo aikaisemmin esityksen ovat lausuntokierroksella torpanneet yksiselitteisesti sekä ulkoministeriö että tasavallan presidentin kanslia.Puolustusministeriön lausuntoa odotetaan.IS:n tietojen mukaan sekin tulee olemaan kielteinen.Kyse on herkästä asiasta ulko- ja turvallisuuspolitiikkaa johtavan presidentin ja pääministerin valtasuhteiden kannalta.Pääesikunnan mukaan asetusluonnoksen perustelut eivät riitä vakuuttamaan muutoksen tarpeellisuudesta.Lausunnossa todetaan, ettei hankkeessa ole käsitelty lainkaan muutoksen mahdollisia vaikutuksia valtion johtamismalliin, jossa käsitellään turvallisuus- ja puolustuspoliittisia sekä sotilaallisen maanpuolustuksen asioita.Rajapinta puolustusministeriön ja ulkoministeriön tehtäviin ja toimivaltaan jää lausunnon mukaan epäselväksi.Pääesikunnan mukaan ulko- ja puolustusministeriö tuottaa asiantuntijoineen jo nykyisellään tarvittavan tiedon ja asiantuntijuuden koko valtioneuvostolle.Tiivistäen: uusi yksikkö ei aiheuttaisi kuin sotkua.Marinin ja valtioneuvoston kanslian suunnitelma on saanut nyt täystyrmäyksen käytännössä kaikilta, mutta pääministerin esikunnasta tihkuneiden tietojen mukaan hanke viedään loppuun vastustuksesta huolimatta.Lue lisää: Presidentti ja ulkoministeriö tyrmäsivät – Marinin turvallisuus­poliittisen yksikön valmistelu etenee normaalistiLue lisää: Kommentti: Yrittääkö Sanna Marin ”vallan­kaappausta” ulko- ja turvallisuus­politiikassa?Koko puuha onkin mystinen.Ensinnäkin ihmetystä herättää hankkeen aikataulu.Nyt asialla ollaan muutama viikko ennen vaaleja. Asia kuuluisi pikemminkin seuraavan hallituksen hallitusneuvotteluihin. Nyt nimitystä kaavaillaan jo maaliskuun alkuun.Toisekseen hanke sotii eduskunnan perustuslakivaliokunnan linjauksia vastaan. Valiokunta katsoi syksyllä Nato-lakiin tekemässään lausunnossa, ettei Nato-jäsenyys tarvitse muutoksia maan päätöksentekoelimiin.Nyt linjaus yritetään ohittaa pääministerin kiireessä puuhatulla asetuksella.Eli  jäljelle jää kaksi johtopäätöstä.Hankkeen ajamisella Marin haluaa korostamalla korostaa pääministerin ja presidentin vastakkainasettelua, mitä tulee ulko- ja turvallisuuspolitiikan johtamiseen.Presidentti Sauli Niinistö kommentoi asiaa Ylen A-Talkissa viime torstaina. Näin hän vastasi kysymykseen,  onko asiassa kyse vallanjakokamppailusta.– Sitä täytyy kysyä ministeriöiltä. Presidentin valtaoikeuksiin se ei millään tavalla vaikuta, eikä tämä Nato myöskään. Siitä on oikein perustuslakivaliokunnan kirjallinen lausunto, Niinistö sanoi.Toinen vaihtoehto on, että kiireisellä nimityspuuhalla Marin aikoo mahdollisesti jättää valtioneuvoston kansliaan poliittisen päällystakin seuraavalle pääministerille, jos hän sattuu olemaan vaikkapa kokoomuksen Petteri Orpo.Joka tapauksessa ristiriitaiselle ja arvostellulle hankkeelle ei löydy puolustajia muualta kuin valtioneuvoston kansliasta.Nyt otetaan jääräpäisyydestä mittaa.Tarpeettomasti. Ja oudolla tavalla, outoon aikaan.",1
193,"Kirsi Pihan (kok) yllättävän vetäytymisen Helsingin pormestarikisasta voisi tiivistää kahteen pääpunktiin:Kokoomus on sekasortoisessa tilassa, erityisesti Helsingissä.Pormestarimalli sotkee ja tekee kuntavaaleista henkilökeskeisiä politiikan missi- ja misterkisoja. Kuntien arki jää yleistävän, leimaavan ja voimakkaan arvokeskustelun jalkoihin, mikä näkyy erityisesti Helsingissä. Kun näkyvä pääehdokas katoaa, puolue on liemessä.Kirsi Pihan temppu jätti pääkaupungin porvareille luun kouraan. Jo ennen Pihan nimeämistä kokoomus oli Helsingissä sekasortoisessa tilassa, kun kykypuolue ei meinannut löytää pormestariehdokasta.Kokoomuksen puheenjohtajan Petteri Orpon mukaan kokoomus etsii nyt uuden ehdokkaan. Epäilemättä. Mutta aika käy vähiin, sillä ehdokasasettelu menee kiinni reilun viikon päästä 9. maaliskuuta. Tunnettuja nimiä ei ole.Valtiovarainministeriön ex-kansliapäällikköä Martti Hetemäkeä yritettiin houkutella kokoomusehdokkaaksi jo ennen Pihaa. Pakit tuli, mutta tiettävästi kokoomus yrittää nyt Hetemäkeä uudelleen ehdokkaakseen.Myös kerran hylätyille kokoomuskandidaateille on varmaan varsinainen onnen hetki hypätä peliin kakkosehdokkaina nyt, kun Piha jätti puolueensa keskelle katastrofia.Vai mitä, Sari Sarkomaa?Jan Vapaavuoren (kok) luopumispäätöksen jälkeen kokoomuksen pormestariehdokasta etsittiin kissojen ja koirien kanssa. Muun muassa ex-pääministerin, espoolaisen Alexander Stubbin (kok) nimi oli esillä, mutta juuri Stubb oli Pihan takana.Suurin yllätys on se, että kriittiset some-keskustelut tulivat yllätyksenä nimen omaan Pihalle, viestintätoimisto Ellun kanojen omistajaperustajalle. Sosiaalisen median raadollisuuden kerrotaan olleen vetäytymisen yksi syy.Firmansa toimitusjohtajan, kokoomuksen entisen puoluesihteerin Taru Tujusen kanssa Piha on opettanut muita poliitikkoja sosiaalisen median sudenkuopista, mutta tässä tapauksessa suutarin lapsilla ei ollut kenkiä.Pihan toimisto oli kuvainnollisesti pihalla.Joku ehti jo irvistellä, että ehkä Ellun Kanojen pitäisi pyytää konsulttiapua Harri Saukkomaan Tekiriltä...Myöskään kokoomuksen sisäisen keskustelun ei pitänyt tulla yllätyksenä. Kokoomuksen Helsingin piirihallitus tuki Pihaa yksimielisesti, mutta jo kokoomuksen piirikokouksessa puolueen oikean laidan kulkija, kansanedustaja-valtuutettu Wille Rydman (kok) sai vajaan kolmanneksen kannatuksen.Ehkä Piha unohti, että politiikkaa on paitsi puolueiden välillä, myös puolueiden sisällä. Myös politiikan maailma Pihan kahdenkymmenen vuoden takaisesta poliittisesta toiminnasta on muuttunut.Kirsi Piha jätti puolueensa kokoomuksen liemeen vetäytymällä Helsingin pormestariehdokkuudesta kalkkiviivoilla. Kuntavaalien ehdokaslistat pitää jättää 9. maaliskuuta eli reilun viikon päästä. Kuva: Emmi Korhonen / LehtikuvaKokoomuksen sisällä kaikki eivät Pihan ehdokkuudesta olleet niin innostuneita kuin annettiin ymmärtää. Moni näki, että Piha ei profiililtaan eroa juurikaan vihreiden Anni Sinnemäestä tai Sdp:n Nasima Razmyarista.Kun Piha käytännöllisesti katsoen yritti vesittää puolueen oikean laidan ehdokkaiden asemaa, varsinkin Atte Kalevan, Piha löysi itsensä keskustelusta, jossa moni alkoi kysyä, tekeekö Piha vaalityötä vain itselleen vai puolueelleen.Pihan valintaan pormestariksi pidettiin itsestään selvänä, mitä se ei suinkaan ollut.Sattumalta juuri lauantaina Helsingin Uutiset julkisti Tietoykkösellä teettämänsä gallupin, jonka mukaan vihreät on noussut kokoomuksen ohi Helsingin suosituimmaksi puolueeksi prosentein 23,5 – 22,9.Kokoomusääniä valuu paitsi perussuomalaisille myös Liike Nytille ja Hjallis Harkimolle.Kokoomus on näissä vaaleissa siis vaarassa menettää Helsingissä ykkösasemansa, jota se on pitänyt hallussaan vuosikymmeniä.Kyseessä on ehdottomasti kokoomuksen paraatipaikka. Jos kokoomus Helsingissä menettää ykköspaikkansa, se heijastuu koko puolueeseen ja tekee Petteri Orponkin jatkomahdollisuuksista entistä tukalampia.Olisiko Piha sitten saanut Helsingissä eniten ääniä? Tuskin, voisi veikata, vaikka nyt emme voi tietää. Yleisesti arvioidaan, että äänimagneetti tulee ja olisi tullut ilman Pihan päätöstäkin Jussi Halla-ahosta, perussuomalaisten puheenjohtajasta.Viime eduskuntavaaleissa Halla-aho sai Helsingistä 30 527 ääntä. Jan Vapaavuori sai viime kuntavaaleissa 29 547 ääntä.Halla-ahosta ei tosin tule pormestaria, mutta tuskin Pihakaan tähyili vain apulaispormestariksi, mikä saattaa olla kokoomuksen paikka vaalien jälkeen.Jos kokoomus menettää Helsingissä ykkösasemansa vuosikymmenien vallan jälkeen, se on tukala paikka myös kokoomuksen puheenjohtajalla Petteri Orpolle. Kuva: Jussi Nukari / LehtikuvaJuuri sosiaalisessa mediassa on nähty kokoomuksen sekava tilanne, jota muut käyttävät hyväkseen. Puolueista riippumatta moni on käynyt kertomassa, mitä kokoomuksen rauhaan kuuluu.Kuvaavaa on, että jopa Suomen nuorin kansanedustaja, tamperelainen vihreä Iiris Suomela kertoi ja opasti Twitterissä lauantaina, mitä kokoomus saa tehdä ja mitä ei:– Kokoomuksen laitaoikeiston meno ei ole vain puolueen sisäinen ongelma. Liian pitkään me muutkin olemme joutuneet sietämään seksismiä, rasismia ja häirintää ilman, että kokoomuksen puoluejohto on puuttunut asiaan kunnolla. Se ei ole hyväksyttävää ja sen on loputtava nyt. #kokoomusKun puolue on heikko tai hajallaan, jopa poliittiset viholliset voivat ohjata sitä haluamaansa suuntaan sekoittamalla rivejä sosiaalisessa mediassa.Helsingin kokoomuksen valintoja on kiitettävästi opastettu juuri vihervasemmistolaiselta suunnalta – josta Pihan valintaa pormestariehdokkaaksi erityisesti suitsutettiin.Motiiveja voi miettiä kaikkiin suuntiin.Suomelaa uhkaillaan nyt twiittinsä takia kokoomuspiireissä jopa raastuvalla.Mutta Piha paljasti toiminnallaan myös poliitikkojen luoman pormestarimallin valuviat.Sen vähän, mitä Piha ehti pormestariehdokkaana olla, hän keskittyi lähinnä arvokeskusteluun, eikä tästä voi pelkästään Pihaa moittia.Tähän pormestarimalli johtaa.Mutta kaupungin tai kunnan johtaminen on muutakin kuin arvokeskustelua vaalien alla. Neljän vuoden aikana pitää tehdä konkreettisia päätöksiä veronmaksajien rahoilla, joten äänestäjien on lupa odottaa myös konkreettisia näkemyksiä eikä pilvihöttöä.Suomeen väkisin istutettu pormestarimalli sotkee sekä äänestäjiä että poliitikkoja. Eniten ääniä saaneesta ei kaiken lisäksi tule pormestaria, vaan siitä päättää ennen muuta eniten ääniä saaneen puolueen valtuustoryhmä yhteistyössä muiden kanssa.Kokoomuksen osalta tilanne on muuttunut surkuhupaiseksi paitsi Helsingissä myös Tampereella.Tampereella kokoomus ei pystynyt edes päättämään yhdestä pormestariehdokkaasta, joten niitä on kaksi, jääkiekkovaikuttaja Kalervo ”Kale” Kummola (kok) ja kansanedustaja, ex-pormestari Anna Kaisa Ikonen (kok).Huhtikuun jospidetään koronavaaleista on joka tapauksessa tulossa Suomen kuntavavaalihistorian oudoimpia näytelmiä, joiden äänestysprosentti valunee historiallisen alhaiseksi.Jos jotakin hyvää Pihan ratkaisusta etsii, niin se lisää keskustelua, kuinka nykyinen lähinnä someen pesiytynyt keskustelukulttuuri ajaa ihmisiä pois politiikasta, yhteisten asioiden hoitamisesta.",1
194,"Heinäkuu on Suomessa kukkeinta kesää.Inhimillisesti on oikein ja kohtuullista, että ministerit ovat saaneet viettää aidon neljän viikon kesäloman.Hallituslähteet kuvailevat Iltalehdelle, että lomat ovat olleet itse kullekin henkinen vapautus korona-arjesta. Ministerit, valtiosihteerit ja erityisavustajat ovat istuneet puolentoista vuoden aikana satoja tunteja loputtomissa koronakokouksissa.Vähemmästäkin alkavat hallituskumppaneiden kasvot ja itseään toistavat puheenvuorot kyllästyttää.Lomalla on voinut rentoutua ja kuljeskella ilman maskia mökkipaikkakunnan mansikkatorilla – ja elää hetken kuin koko koronaa ei olisikaan.Arki iskee vasten kasvoja torstaina.Hallituksen jokaviikkoisen yleisistunnon jälkeen ministerit saavat Säätytalossa kello 13.30 koronatilannekatsauksen. Sen on valmistellut pääministeri Sanna Marinin (sd) kabinetti.Keskiviikkona uusia koronatapauksia tuli alueilta THL:n tietoon 872.Tuhannen päiväkohtaisen koronatartunnan raja rikkoutuu päivänä minä hyvänsä. Koronakuolemat (984) lähestyvät tuhannen murheellista rajaa.Vielä keväällä vastaavat luvut olisivat johtaneet siihen, että hallitus olisi laittanut Suomen säppiin.Nyt siihen ei ole halua.Opetusministeri ja hallituksen johtoviisikon jäsen Li Andersson (vas) otti sähäkästi kantaa, kun viikko sitten virisi keskustelu lukuvuoden aloittamisesta etäopetuksessa.”Hallitus on linjannut, että viime kevään koulusulku on viimeinen laajamittainen lapsiin ja nuoriin kohdistuva toimi. Lähtökohta on, että lapset ja nuoret pääsevät lähiopetukseen koulujen alkaessa”, Andersson kirjoitti Twitter-tilillään.Lähiopetuksen turvaaminen on vasemmistoliitolle likipitäen hallituskysymys.Hallitus on tehnyt poliittisen valinnan. Etäopetuksen haitat ovat sosiaali- ja terveyspoliittisesti suuremmat kuin mahdollisen muutaman koronakuoleman estymisen hyödyt.Tätä valintaa kutsutaan kriisijohtajuudeksi.Rajoituksiin ei ole intoa keskustassakaan.”Etenkin nuorten suojelu haitoilta on erittäin tärkeää. Yläkoulujen, toisen asteen ja korkeakoulujen opiskelijoiden harrastuksia ei saisi enää sulkea ja nuoret tulisi rokottaa. Jos rajoituksia tarvitaan, ensin on puututtava aikuisten toimintaan"", keskustan puheenjohtaja Annika Saarikko sanoo Maaseudun tulevaisuudessa.Saarikko palaa lomaltaan torstaina, Andersson ensi maanantaina.Koronataistoa sosiaali- ja terveysministeriön ykkösministerinä johtava Krista Kiuru jatkaa kesälomaansa 15. elokuuta asti.Kiurun esikunnasta kerrotaan IL:lle, että ministeri keskeyttää lomansa torstaina hetkeksi ja osallistuu koronakatsaukseen etäyhteydellä.Opetusministeri Li Andersson kirjoitti lappeenrantalaisessa peruskoulussa nimikirjoituksia tytöille maaliskuun 2020 alussa. Vain kahta viikkoa myöhemmin hallitus ja tasavallan presidentti totesivat poikkeusolot. Nyt Andersson linjaa, että koronarajoituksia ei enää kohdisteta lapsiin ja nuoriin. Lauri NurmiHuolestuttavinta on, että sairaalahoidossa olevien koronapotilaiden määrä on nopeassa nousussa.Perusterveydenhuollon osastoilla oli keskiviikkona 11 (+8), erikoissairaanhoidon osastoilla 69 (+21) ja teho-osastoilla 15 (+9) koronapotilasta.Suluissa olevat plussaluvut kertovat tilanteen huonontumisesta edelliseen viikkoon verrattuna.Deltavariantti vie aiempaa enemmän nuorehkoja ihmisiä sairaalahoitoon. Suurin osa vakavasti sairastuvista koronapotilaista on rokottamattomia tai vain yhden rokoteannoksen saaneita suomalaisia.Kun tilanne on tämä, jonkinasteisia rajoitustoimia on jatkettava. Ne eivät kuitenkaan saa kohdistua enää lapsiin ja nuoriin.Tämä pakottaa hallituksen kirjoittamaan koronastrategiansa uusiksi.Hallituslähteet sanovat kuin yhdestä suusta, että juuri nyt hallituksella ei ole olemassa yhteistä koronastrategiaa, johon tukeutuen koronasyksy otettaisiin vastaan.Helsingin ja Uudenmaan sairaanhoitopiirin Husin diagnostiikkajohtaja Lasse Lehtonen vaatii hallitusta ja eduskuntaa muuttamaan aiempia linjauksiaan.”Ensimmäisenä pitäisi muuttaa tavoiteltua rokotuskattavuutta. Kesäkuussa, jolloin rajalakia eli matkustajien testaussäännöksiä käsiteltiin eduskunnassa, perustuslakivaliokunta vaati lain voimassaoloa lyhennettäväksi lokakuun viidenteentoista päivään saakka, jolloin Suomessa on THL:n arvion mukaan saavutettu 70 prosentin rokotuskattavuus”, Lehtonen pohjustaa terveisiään.STM:n valmistelemassa hallituksen lakiesityksessä pakollista rajatestausta olisi suoritettu rajoilla vuoden loppuun asti.Perustuslakivaliokunta ei tälle lämmennyt, vaan kirjoitti lausunnossaan muun muassa seuraavasti: ”Ennakoitua rokotuskattavuutta Suomessa koskevien tietojen valossa perustuslakivaliokunta ei ole nyt voinut vakuuttua sääntelyn välttämättömyydestä vuoden 2021 loppuun asti. Sääntelyn voimassaoloaikaa on siten lyhennettävä.”Lehtosen mielestä hallituksen pitää asettaa rokotuskattavuudelle uusi ja ennen kaikkea nykyistä korkeampi tavoiteraja.Ennen sen saavuttamista esimerkiksi rajatestauksesta tai ravintolarajoituksista ei voitaisi luopua.”Tällä hetkellä oletukset lähtevät siitä, että sitten kun 70 prosenttia on saavutettu, kaikki on hyvin, eikä tarvita enää mitään rajoituksia. Rokotuskattavuuden tavoite pitää nostaa deltavariantin seurauksena 85–90 prosenttiin. Ja koronastrategia pitää muotoilla siten, että tiettyä rajoituspolitiikkaa pidetään yllä, kunnes korotettu tavoite on saavutettu”, Lehtonen arvioi IL:lle.Rokotusten nopeuttamiseksi on Lehtosen mielestä tehtävä nopeita toimia.Koronapassista voi olla etua rokotuskattavuustavoitteen saavuttamisessa, vaikka Lehtonen ei muuten pidä sitä toimivana ratkaisuna koronaongelmaan.”Rokotepassilla voidaan vauhdittaa rokotuksia ja auttaa kulttuurielämää, joka joutuu helposti pääkaupunkiseudulla, Tampereella ja Turussa erilaisten rajoitusten kouriin, kun leviämisvaiheeseen joudutaan”, Lehtonen sanoo.Husin henkilökunta ei kuitenkaan riitä pyörittämään pidemmän päälle koronapassin vaatimaa testauskarusellia.Perjantaina pääkaupunkiseudun alueellinen koronaryhmä rajoittanee sisätiloissa tapahtuvia kokoontumisia.Lehtosen mielestä kategoriset kiellot ovat väärää koronapolitiikkaa.”Mikä ihmeen järki on siinä, että kahdesti rokotetut eivät voi mennä teatteriin tai konserttiin”, hän kysyy.Tästäkin syystä hallituksen on kirjoitettava koronastrategiansa uusiksi.Karkeasti kerrottuna alueiden ja hallituksen välinen työnjako on seuraava: alueet päättävät kokoontumisrajoituksista ja koulujen lähiopetuksesta, kun hallituksen vastuulla ovat rajaturvallisuus ja ravintolarajoitukset.Valtiovarainministeri Annika Saarikon linjaus siitä, että ensin on puututtava aikuisten toimintaan, tarkoittaa ravintolarajoitusten jatkumista.Yrittäjille rajoitukset ovat ikäviä, mutta poliittisesti yrittäjien tuskaa aiotaan IL:n tietojen mukaan lievittää vielä yhdellä rahallisella tukipaketilla, jonka työ- ja elinkeinoministeriö syksyllä valmistelee.Nähtäväksi jää, ajaako uusi tiede- ja kulttuuriministeri Antti Kurvinen (kesk) edeltäjäänsä eli Saarikkoa ponnekkaammin tukieurojen kohdentamista kulttuurielämälle.Torstaina hallitus saa koronakatsauksen. Kyse ei ole päätöksentekotilaisuudesta. Uudesta strategiasta tehtäneen päätöksiä sitten ensi viikolla. Näin hallituslähteet arvioivat.Varmaa on vain se, että koronalinjasta ei vallitse hallituksessa yksimielisyyttä.Asiat kuitenkin etenevät. Hallituksen on määrä antaa elokuun puolivälissä asetus 12–15-vuotiaiden lasten ja nuorten rokottamisesta.Koronaloma on ohi, vaikka kaikki haluaisivat toisin. Rokotuskattavuuden nostaminen 85–90 prosenttiin on haastava tavoite aikana, jolloin rokotevastaisuus on voimissaan myös Suomessa.Pienessä ja verrattain yhtenäisessä maassa tavoite ei kuitenkaan ole mahdoton.",2
195,"Helmikuun alun ”Ilmastopuiston” - Vuosaaressa pidetyn hallituksen ilmastokokouksen - jälkeen vaikutti siltä, että seuraava päivänpolitiikan jännitysnäytelmä koettaisiin huhtikuun alkupäivinä.Hallituspuolueet Sdp, keskusta, vihreät, vasemmistoliitto ja Rkp aloittivat valmistautumisen tiistaina 7. huhtikuuta pidettävään kehysriiheen.Silloin oli tarkoitus päättää, millaisia työllisyystoimia hallitus valmistelee syksyn budjettiriiheen.Kahdessa kuukaudessa talouspolitiikka on heittänyt monta yllätysvolttia taaksepäin: kehysriihi on muuttunut kriisiriiheksi, jossa työpaikkojen suhteen on henkenä ”pelastetaan mikä pelastettavissa on”.– Päähuomio on kyllä kriisitoimissa, kiteyttää yksi hallituksen talouspolitiikan vaikuttajista.Puolueiden ei olisi mielekästä vääntää Säätytalossa yksittäisten budjettimomenttien eurosummista, kun on vielä epävarmaa, velkaantuuko julkinen talous kriisin seurauksena lisää 10, 20 vai 30 miljardia euroa.Elinkelpoisten yritysten pelastamisella on palava kiire.Jos siinä epäonnistutaan, nurin menee niin Helsingin kaupallisen keskustan kruununjalokivi ja kulttuurihistoriallinen ylpeys Stockmann kuin hollolalaisen perheyrittäjän Simo Leporannan, ”Vaatehuoneen Simon”, pienketju Riveri.– En juuri nukkunut maaliskuussa, kun ajatus uran lopettamisesta konkurssiin valvotti. Itse en voi tehdä asialle mitään, vaan olemme valtiovallan käsissä, Leporanta kuvaili tuntemuksiaan viikonlopun Iltalehdessä.Palvelualan yrittäjiä ei oikein lämmitä hallituksen kriisitoimien ensimmäisen aallon ajatus ”Finnvera takaa, pankit jakaa”.Käsi sydämelle, kuka yrittäjä tai yritysjohtaja ottaisi massiivisesti velkaa tilanteessa, jossa kysyntää tuotteille ja palveluille ei ole?Stockmann ilmoitti maanantaina jättävänsä käräjäoikeudelle yrityssaneeraushakemuksen.Se viimeistäänkin avasi ihmisten silmät sille, millaisessa pulassa yritykset ovat.Vaatehuoneen Simon ja Stockmannin ongelmien logiikka on yhteinen: rahat ovat kiinni myymälöissä ja varastoissa olevissa tuotteissa ja jo tehdyissä seuraavien sesonkien tilauksissa.Rahaa sen sijaan ei kilise kassaan, koska ihmiset eivät liiku julkisilla paikoilla.Verkkokauppa kyllä kasvaa, mutta sen suhteen talousmaisema muistuttaa kaupallisen lehdistön tilannetta joitakin vuosia sitten: uudet digitilaukset eivät mitenkään riittäneet paikkaamaan painetun lehden tilausmäärän laskun tulobudjettiin synnyttämää aukkoa.Urbaanissa elämäntavassa osa kaupankäynnistä tulee aina perustumaan siihen, että ihmiset liikkuvat fyysisesti ja poikkeavat kaupungilla yritysten myymälöihin.Kehysriihestä pääministeri Sanna Marinin (sd) hallitukselta odotetaan ilmoitusta miljardiluokan suorista tukitoimista yrityksille.Tilanteen vakavuutta kuvastaa se, että vaikutusvaltainen työnantajajärjestö Teknologiateollisuus vetoaa hallitukseen rahahanojen avaamiseksi.– Jo päätetyt toimet yritysten välittömien kassakriisien helpottamiseksi tulee toteuttaa mahdollisimman nopeasti. Ahdinkoon joutuvia terveitä yrityksiä tulee varautua tukemaan tarvittaessa vielä miljardeilla, jos ja kun nykyiset tukitoimet eivät riitä, Teknologiateollisuuden toimitusjohtaja Jaakko Hirvola kirjoittaa Kauppalehdessä julkaistussa kannanotossaan.Kyllä, luitte oikein: Hirvola kirjoittaa miljardien uusista tukitoimista.Sekin historiallinen ihme on nyt koettu, että työnantajat suorastaan vaativat julkista taloutta velkaantumaan. Kriisissä porvarista sukeutuu sukkela sosialisti.Teknologiateollisuuden tavara- ja palveluvienti on yli puolet koko Suomen viennistä.Ala tuottaa mannaa eli bkt:n arvonlisää Suomelle ja suomalaisille vuosittain 57 miljardia euroa. Verotuloina yhteiskunta on saanut teknologiateollisuudelta vuosittain noin 18 miljardia euroa.Tämä suomalaisen hyvinvoinnin kivijalka on vaarassa murentua.– Jopa 70 prosenttia alan yrityksistä on jo lomauttanut tai on lomauttamassa henkilöstöään. Irtisanomisia pyritään välttämään mahdollisimman pitkälle, sillä työllisyys on tärkeää kriisistä toipumiseksi. Työllisyystavoite on otettava jälleen esiin myös hallitusohjelmassa heti kriisin akuutin vaiheen jälkeen, Hirvola kirjoittaa.Jotta työllisyysaste 2020-luvulla nousisi 75 prosenttiin, Suomen valtiolla ei ole varaa siihen, että yritykset kaatuvat.Elinkeinoelämän rakenteiden uudelleen pystyttäminen kestäisi vuosia. Vaikka uudet yritykset olisivat kannattavia, niiltä veisi aikaa kasvaa paljon ihmisiä työllistäviksi yrityksiksi.Vientiteollisuuden kauhukuva on suurin piirtein seuraava: kansainvälisten varustamoiden liiketoiminta romahtaa koronakriisin seurauksena, mikä vie telakoilta tilaukset ja työpaikat; saksalaisten autonvalmistajien kriisi vie tilaukset ja työpaikat sopimusvalmistaja Uudenkaupungin autotehtaalta; koronakriisi laskee paperin kulutusta niin nopeasti, että metsäteollisuuden rakennemuutos tapahtuu Suomessa kertarysäyksenä, jossa suljetaan useita paperikoneita.Edellä kuvattu kehitys veisi hetkellisesti Suomesta kymmeniä tuhansia teollisuuden työpaikkoja.Suomalaisilla itsellään on kovin vähän vaikutusvaltaa siihen, toteutuuko talouspainajainen vai ei.Senkin takia tärkeää on pelastaa palvelualan yritykset, jotka pitävät yllä tavallisten kuluttajien tuottamaa kotimarkkinakysyntää.Hallitusohjelmaan on kirjattu, että ”paikallista sopimista edistetään”.Linjausta on täsmennetty kahdella eri hallitusohjelman kohdasta löytyvällä virkkeellä.”Paikallista sopimista edistetään työ- ja virkaehtosopimusjärjestelmän kautta tavoitteena joustavuuden ja turvan tasapainoinen yhdistäminen sekä työllisyyden ja kilpailukyvyn kehittäminen”, kuuluu niistä Sdp:lle mieleinen kirjaus.Palkansaajajärjestöt ja hallituspuolueista Sdp ja vasemmistoliitto painottavat tätä kirjausta.Yrittäjäpuolue keskusta korostaa seuraavaa ohjelmakirjausta: ”Kolmikantaisen valmistelun piiriin kuuluvat ainakin työttömyysturvan uudistaminen ja siihen liittyvät työvoimapoliittiset toimet, vaikeasti työllistettävien ryhmien työllisyyden parantaminen sekä paikallinen sopiminen. Näistä jälkimmäisin toimenpide käsitellään laajennetussa kolmikannassa.”Jos kolmikantainen valmistelu ei johda paikallisen sopimisen edistämisessä aitoihin tuloksiin, valtiovarainministeri Katri Kulmuni (kesk) todennäköisesti vaatii hallitusviisikossa, että lainsäädännöstä poistetaan paikallisen sopimisen kieltoja ja että työnantajaliittoihin kuulumattomat järjestäytymättömät yritykset saavat tavalla tai toisella oikeuden paikalliseen sopimiseen.Näin ainakin arvioitiin hallituksen piiristä ennen koronakriisiä.Kriisi on tuonut esille sen, että paikallisesti sovittavat ja joustavat työehdot auttavat yrityksiä selviytymään. Tämä modernin talouden luonnonlaki ei tarkoita työehtojen ja palkkojen polkemista.Saattaa hyvinkin olla, että kriisin keskellä paikallisen sopimisen lisäämisestä syntyy vihdoinkin sopu toisaalta hallituspuolueiden välillä ja yhtäältä työnantajien ja palkansaajien välillä. Myrskynsilmässä on usein tyyntä. Tilausta päätöksille on. Sen tiedostavat kaikki ministerit.Valtionvelka nousee. Sekin on selvää kaikille.Olennaista on hahmottaa, että niin se tekee muissakin euroalueen maissa.Kun ongelma on yhteinen, siihen löydetään kyllä ratkaisu.Voi käydä niinkin, että inflaatio syö aikanaan koronakriisin tuottamista velkamiljardeista osan.Kuusi vuotta sitten Suomessa väiteltiin A-kirjaimista. AAA-Suomesta tuli poliitikoille eduskuntavaalien häämöttäessä pakkomielle. Kun otti selvää todellisuudesta numeroiden ja kirjaimien takana, paljastui nopeasti, että AA-pelon lietsonta oli turhaa, jopa tarkoitushakuista. Luottoluokituslaitoksia ei pidä vähätellä, mutta pitää muistaa, että ne ovat epäonnistuneet talouskriisien ennakoinnissa.Oleellista oli havaita, että kahden A:n euromaille velkaraha ei ollut kalliimpaa kuin AAA-Suomelle. Samaan aikaan tiedotusvälineet ja niissä haastatellut poliitikot touhottivat yhden A-kirjaimen menettämisen riskistä ikään kuin sillä olisi ollut valtava vaikutus johonkin.Esimerkki kertoo siitä, miten julkinen poliittinen keskustelu ruokkii toisinaan totuuden vastaisia mielikuvia. Kansalaiset epäilemättä luulivat, että valtion korkomenot ampuisivat rakettimaisesti ylöspäin, jos yksi A-kirjain haihtuisi velkataivaalle, kuten hieman myöhemmin sitten kävikin.Talouspoliittisessa väittelyssä takerruttiin A-kirjainten määrään, kun olisi pitänyt keskustella häämöttävistä leikkauksista ja niiden kohdentamisesta. Jos leikkauskohteista olisi keskusteltu, puoluejohtajat olisivat joutuneet harkitsemaan esimerkiksi antamiaan koulutuslupauksia kahdesti.Huhtikuun 2020 kehysriihen yhteydessä pätee samanlainen logiikka kuin vuonna 2014. Yksityiskohtiin ei pidä takertua, koska se vie tarpeetonta energiaa päätöksentekijöiltä.Nyt hallituksen ministereiden on päätettävä siitä, miten elinkelpoiset yritykset pelastetaan ja mistä asioista julkisessa kulutuksessa valmistaudutaan tinkimään sen jälkeen, kun koronakriisin akuutti vaihe on ohi.Sana kestävyysvaje palaa talouspoliittiseen keskusteluun kyllä, mutta vielä ei ole aika takertua prosenttiyksiköihin ja niiden kymmenyksiin.Urheilutermein katse on ensin pidettävä pallossa, jotta sen saa haltuun, ja nostettava sen jälkeen ylös, jotta hyökkääjän maalintekoon vapauttava syöttö löytää tiensä perille.Kerrostalojen ikkunoissa toivoa luovat kymmenet tuhannet nallet ovat merkki siitä, että joukkue tähtihyökkääjä Teemu Pukin takana uskoo mahdollisuuksiinsa.",2
196,"Suomi on militaristinen maa, vaikka sitä ei mielellään sanota ääneen.Maamme käyttää pian kymmenen miljardia euroa sen ennaltaehkäisemiseen, että Venäjä ei hyökkäisi Suomeen.Mitään muuta järkevää syytä uusien hävittäjien ostamiseen ei ole kuin Venäjän-pelko. Jos itänaapurimme olisi vakaa demokratia, miljardit kannattaisi käyttää perusterveydenhuollon ja koulutuksen laadun ja saatavuuden parantamiseen.Realiteetti on, että Venäjä on aggressiivinen ja arvaamaton valtio, jonka politiikka alkoi 2010-luvulla rakentua jälleen kerran aseiden kalistelun varaan.Hävittäjät ovat pakollinen investointi. Niiden hankinnan hyväksyy myös hallituspuolue vasemmistoliitto.Sen sijaan realismia puuttuu tavasta, jolla poliitikot ja kansalaiset suhtautuvat yleiseen asevelvollisuuteen.Viime vuosina yksi jos toinenkin poliitikko on väläytellyt nuorille naisille pakollisia kutsuntoja.Niin pitkälle ei pidä mennä. Suomea ei pidä läpeensä militarisoida tekemällä siitä Pohjolan Israelia.Haihattelu naisten kutsuntojen perään on kiusallisen totuuden karttelua: kun miehet veltostuvat ja pojat loppuvat ikäluokkien pienentyessä, yleisen asevelvollisuuden uskottavuudelta Suomen puolustusratkaisuna romahtaa pohja.Maavoimien komentaja kenraaliluutnantti Petri Hulkko kertoi keskiviikkona, että armeijan keskeyttäneistä valtaosa kärsii ahdistuksesta.Maavoimien komentaja: Yhteisistä tuvista ja suihkuista ahdistuneet nuoret miehet iso ongelma: ”Totuttu olemaan yksin kännykän kanssa”Hulkon mukaan varusmiespalvelukseen saapuvien nuorukaisten suurin ongelma on nykyään psyykkisellä puolella, ei fyysisellä.– Mielenterveyteen liittyvät syyt ovat ylivoimaisesti suurin syy palveluksen keskeyttämiseen. Fyysiset syyt ovat vain minimaalisessa roolissa. Vaikka täytyy sanoa, että nykyään nuoret miehet ovat yleisesti paljon huonommassa kunnossa kuin kolmekymmentä vuotta sitten, Hulkko murehtii.Kolmentuhannen metrin Cooper-juoksutulos oli intissä 1900-luvun lopulla normikauraa.Puolustuksen uskottavuuden näkökulmasta on epämiellyttävää kuultavaa, että varusmiesten kestävyysfysiikan ja lihaskunnon heikko taso ei enää olekaan se polttavin ongelma.– On totuttu olemaan yksin sen kännykän kanssa kotona. Kun joudutaan yöpymään samaan tupaan ison joukon kanssa ja peseytymään yhteisiin pesutiloihin, joissa on paljon muita, se on vaikeaa monille, Hulkko pohtii.Hulkon puheille olisi helppoa hymähdellä, ellei arkinen kokemus suomalaisten kännykkäholismista tukisi maavoimien komentajan analyysia.Tosin on muistettava, että armeijassa ainakin 2000-luvun alkuvuosiin asti leimattiin palveluksen keskeyttäneet mielellään mielenterveysongelmaisiksi, vaikka keskeyttämisten todelliset syyt saattoivat löytyä upseereiden ja varusmieskouluttajien harjoittamasta simputuksesta.Puolustusvoimilta – aivan kuten suomalaisilta jääkiekkovalmentajiltakin – kesti aikansa ennen kuin johtamismetodit saatiin vastaamaan tapaa, jolla uutta sukupolvea on mahdollista johtaa menestyksekkäästi myös taistelussa.Hulkon huolen palveluksen keskeyttävistä nuorista miehistä tekee ymmärrettäväksi se, että armeijan käyvien miesten osuus on voimakkaassa laskussa.Kun yhtälöön yhdistää sen tosiasian, että Suomessa syntyy vuodessa enää alle 45 000 lasta, yleinen asevelvollisuus uhkaa ajautua kriisiin.Epämiellyttävää totuutta eivät sen paremmin upseerit kuin poliitikotkaan halua sanoa ääneen.Syitä vaikenemiseen voi vain arvailla.Yksi niistä saattaa olla se, että lähestyvän kriisin tunnustaminen saattaisi johtaa välittömään johtopäätökseen: Suomen kannattaa liittyä Natoon heti.Oli miten oli, seuraava yhtälö vaatii ratkaisua.Puolustusvoimat laskee varusmiespalveluksen suorittamisprosentin, kun ikäluokka on täyttänyt 30 vuotta.Vuonna 1988 syntyneistä miehistä enää 67,2 prosenttia on suorittanut varusmiespalveluksen.Näiden Ilmavoimien F/A-18 Hornet -hävittäjien korvaamiseen ei tarvittaisi 10 miljardia, jos Suomen itänaapurina olisi vakaa demokratia. AOPKolmannes kolmikymppisistä suomalaismiehistä ei ole saanut sotilaskoulutusta. Tämä tarkoittaa sitä, että armeijan käymisestä ei ole perusteltua puhua ikäluokkaa yhdistävänä asiana.Iltalehti  pyysi viime vuonna pääesikunnan operatiiviselta osastolta tiedot siitä, miten varusmiespalveluksen suorittavien miesten osuus ikäluokasta on kehittynyt 1960-luvulta lähtien.Vuonna 1959 lähes 90 prosenttia kolmikymppisistä miehistä oli käynyt armeijan.Varusmiespalveluksen suorittavien miesten määrä on romahtanut 1980-luvulla syntyneiden suomalaisten keskuudessa.Kun 1980 syntyneet miehet täyttivät 30 vuotta vuonna 2010, heistä 77,4 prosenttia oli suorittanut varusmiespalveluksen. Kahdeksan vuotta nuoremmilla suomalaismiehillä osuus on 10 prosenttiyksikköä pienempi eli edellä mainitut 67 prosenttia.Kolmikymppisten kasarmipäivistä on vierähtänyt vuosikymmen.Suuri enemmistö miesten ikäluokasta käy armeijan lukion tai ammatillisen koulutuksen jälkeen, siis noin 19–20-vuotiaina.Puolustusvoimat ei julkaise tilastoja, jotka kertoisivat, mikä on varusmiespalveluksen todellinen suosio tällä hetkellä.Vuosina 2016–2018 asepalvelukseen astui vuosittain noin 24 000 miestä, joista hieman alle neljätuhatta keskeytti palveluksen. Toisin sanoen armeijan on käynyt vuosittain noin 20 000 miestä.Armeijan keskeyttäminen harmittaa Kalle Rovanperää – ”Se meni vähän vaikeaksi”Metsissä ovat ryömineet vuosina 1996–1999 syntyneet ikäluokat. Syntyvyys oli silloin hienoisessa laskussa, mutta poikia syntyi ajanjaksolla vuosittain 29 000–31 000.Kun 1990-luvun lopulla syntyneiden poikien määrää suhteutetaan viime vuosina varusmiespalveluksen suorittaneiden miesten määrään, vaikuttaa siltä, että noin 64–67 prosenttia miehistä käy armeijan.Asepalveluksen suosio ei siis ole nousussa.Vuonna 2017 hallitus päätti nostaa sodan ajan joukkojen vahvuuden 230 000 sotilaasta 280 000:een.Vahvuuden täyttäminen vaikeutuu tulevaisuudessa, sillä syntyvyys on romahtanut Suomessa.Vuodessa syntyy enää noin 22 000 poikaa, eikä syntyvyyden kääntymisestä nousuun ole havaittavissa merkkejä.Jos 22 000 pojasta esimerkiksi noin 65 prosenttia suorittaa aikanaan asepalveluksen, armeijan käy vuosittain vain 14 000 miestä.Tällöin puolustusvoimat pystyisi täyttämään alle 30-vuotiailla miehillä vain hieman päälle 50 prosenttia sodan ajan vahvuudestaan.Kylmät luvut osoittavat sen, että maanpuolustukselle epäedullinen väestörakenne ja varusmiespalveluksen laskenut suosio saattavat johtaa tilanteeseen, jossa yleisen asevelvollisuuden uskottavuus Suomen puolustusratkaisuna murenee.Ei siis ole ihme, että komentaja Hulkkoa huolestuttaa, vaikka Suomen tykistö on mahtava ja tulivoimainen.",2
197,"Nato-myönteisen oppositiopuolue kokoomuksen kannatus on Taloustutkimuksen tekemässä mittauksessa 26,1 prosenttia.Ylen julkaisema gallup on kokoomuksen puheenjohtajalle Petteri Orpolle kaikkien aikojen Kinder-yllätys.Orpo epäilemättä osasi odottaa, että suomalaisten vankka halu päästä puolustusliitto Naton turvatakuiden suojaan nostaisi kokoomuksen suosiota.Näin mieluisaa yllätystä Orpo tai kukaan muu kokoomuslainen tuskin osasi odottaa.Nykyinen pääministeripuolue Sdp ja pääministeri Sanna Marin polkevat paikallaan 19,0 kannatusprosentissa. Kokoomuksen ero Riikka Purran johtamiin perussuomalaisiin (13,6 %) on 12,5 prosenttiyksikköä.Asetelmalla on sekä välittömiä että pidemmän aikavälin vaikutuksia.Suomalaiset haluavat, että tasavallan presidentti Sauli Niinistö ja pääministeri Marinin hallitus jättävät Nato-hakemuksen. Marin kannattaa liittymistä puolustusliitto Natoon. Se on käynyt selväksi.Pääministeri ei ole kuitenkaan sanonut asiaa julki. SDP:n puoluevaltuusto valmisteli viime lauantaina puolueen uutta Nato-kantaa. IL:n tietojen mukaan puoluevaltuustossa lähes kaikki puhujat kannattivat jäsenyyttä.Mariniin kohdistuu nyt kasvava paine kertoa kantansa ulos ja jättää hallituksensa nimissä Nato-hakemus yhdessä tasavallan presidentin kanssa.Pääministeri on sanonut julkistavansa kantansa viimeistään toukokuun alussa, ennen SDP:n puoluevaltuuston ylimääräistä kokousta.Valtion ylin johto eli pääministeri ja tasavallan presidentti eivät oikein voi sanoa julki Nato-kantaansa, ennen kuin hakemus lähtee Brysseliin.Osalle äänestäjistä Marinin jahkailu – vaikka se olisi valtioviisautta – näyttäytyy rohkeuden puutteena.Kokoomuslaiset puhuvat Nato-jäsenyyden välttämättömyydestä julkisuudessa vapautuneesti. Se on nostanut puolueen kannatuksen ennätyslukemiin.26,1 prosenttia on Taloustutkimuksen koko mittaushistorian korkein kellotus kokoomukselle.Vastaukset on kerätty 2. maaliskuuta–5. huhtikuuta.Mikäli Marin ja SDP panttaavat omaa Nato-kantaansa vielä kokonaisen kuukauden, kokoomus saanee toukokuussakin 25–27 prosentin gallupsuosion.Sillä alkaa olla vaikutusta ihmisten alitajuisiin mielikuviin.Suomi jättää Nato-hakemuksensa todennäköisesti toukokuussa. Se voi nostaa SDP:n suosiota, mutta yhtä hyvin osa äänestäjistä saattaa tulkita kokoomuksen asettaman paineen vaikuttaneen asiaan.Nato-jäsenyys on nyt suomalaisille vielä tärkeämpi asia kuin EU-jäsenyys 1990-luvulla. Nato-hakemuksen kannatus on korkeammalla kuin EU-jäsenyyden suosio ennen liittymistä.Turvatakuiden tarve ja arvo pysyvät siis suomalaisten ajatuksissa senkin jälkeen, jos jäsenyys on toteutunut.Tämä tarkoittaa sitä, että Marinin ja SDP:n strategien on yritettävä tehdä sosialidemokraateista Norjan ja Tanskan työväenpuolueiden kaltainen Nato-myönteinen vasemmistopuolue.Siten demarit pystyvät tylsyttämään kokoomuksen Nato-nostetta, joka ei luultavasti haihdu kokonaan siinä vaiheessa, kun jäsenyyttä alettaisiin toteuttaa käytännössä.Seuraavaksi hallituspohjaksi pukkaa Nato-henkistä sinipunaa. Kiista talouspolitiikan linjasta voi muodostua sinipunan esteeksi, mutta vaikeina aikoina turvallisuuden tarpeella on taipumus lähentää riitapukareita.Perussuomalaisille uusin gallup on pettymys, mutta ei yllätys.EU-vastaisuus ei lyö leiville, kun Euroopan unioni on Venäjän-uhan seurauksena Suomelle turvallisuusliittouma.Ilmastotoimien kiirehtimisen kritisoiminen katoaa huutona korpeen, kun nopea vihreä siirtymä on tärkeä osa turvallisuuspolitiikkaa ja energiapolitiikassa Venäjä-riippuvuudesta irrottautumista.Vihreä turpo-siirtymä siis sulattaa populistipuolueen kannatusta.Sitäkin on pakko pohtia, vetoaisiko ulkoasiainvaliokunnan puheenjohtajan Jussi Halla-ahon suora Venäjä-puhe äänestäjiin paremmin kuin Purran hillitympi linja.Mutta kun ei Halla-aho halua olla puheenjohtaja, niin minkäs perussuomalaiset sille voivat.Tällä menolla Purrasta tulee välikauden puheenjohtaja, joka haastetaan seuraavassa puoluekokouksessa.Perussuomalaiset ja muut Euroopan populistipuolueet etsivät hetken itseään. Uutta voimaa ne saavat, jos sodasta seuraa pitkäkestoinen talouslama.Kokoomuksen Nato-kinderiä sulatellessa on syytä palauttaa mieliin puolueen strateginen virhe kolmen vuoden takaa.Vielä ennen kevään 2019 eduskuntavaaleja kokoomuksen strategit järkeilivät, että Nato-jäsenyyden rummuttaminen ei toisi puolueelle uusia äänestäjiä.Suuri osa Nato-hakemusta kannattavista suomalaisista äänestäisi kokoomusta joka tapauksessa, eikä puolustusliiton jäsenyys olisi vaalien kärkiteemoja.Kokoomus julkisti viime eduskuntavaalien ohjelmansa 2. maaliskuuta 2019. Puolueen tärkeimmät vaalitavoitteet oli koottu 15-sivuiseksi esitteeksi.Nato-jäsenyyttä tai edes sen mahdollisuutta ei mainittu kokoomuksen kiiltäväkantisessa vaaliesitteessä.Kirjaus ulko- ja turvallisuuspolitiikasta oli kaukana kokoomuksen puoluekokouspäätöksestä.”Laajennetaan ja syvennetään turvallisuus- ja puolustusyhteistyön eri muotoihin osallistumista EU:n ja Naton kanssa sekä kahden- ja monenkeskisesti”, kokoomus linjasi vaaliesitteessään.Vaaliohjelman Nato-linjaus oli puolueen jäsenistön tahdon vastainen, ristiriita hämmentävä – ja se huomattiin kokoomuksen kentällä.Ruiskaunokkipuolue hävisi vaalit. Syitä tappioon oli lukuisia, mutta ehkäpä itseluottamuksen puute Nato-asiassa oli sittenkin yksi niistä.Kokoomuslaiset taisivat arkailla sitä, että keskustalaiset ja sosialidemokraatit olisivat nimitelleet heitä Nato-intoilijoiksi ja Nato-haukoiksi. Ehkäpä he miettivät sitäkin, mitä olisi sanonut tasavallan presidentti Sauli Niinistö.Kokoomuslaisilta puuttui itseluottamusta seistä oman Nato-kantansa takana. Äänestäjät aistivat epäröinnin herkästi.Kokoomuksen johto taisi ottaa opikseen.Kun Venäjä alkoi joulukuussa 2021 esittää etupiirivaatimuksiaan ja loukata julkisesti Suomen suvereniteettia, Orpo reagoi nopeasti. Hän julkaisi 30. joulukuuta blogikirjoituksen otsikolla “Natosta kannattaa ja pitää puhua”.”Avoimilla ja Nato-myönteisillä puheenvuoroilla on erityistä kansallista arvoa. Ollakseen todellinen vaihtoehto Suomelle, Nato-jäsenyydellä on oltava kannattajansa puolueiden ja poliitikkojen keskuudessa. Se, että Natolla on puolestapuhujansa, tekee siitä todellisen vaihtoehdon Suomelle”, Orpo kirjoitti.Teksti päättyi muotoiluun, joka siirsi kilpailijoille paineen julkistaa Nato-kantoja.”Kokoomus on kannattanut Nato-jäsenyyttä jo yli 15 vuotta, mutta mikään puolue ei voi päättää asiasta yksin. Siksi esitänkin kysymykseni muiden puolueiden suuntaan: oletteko valmiit käymään avointa keskustelua Suomen ulko- ja turvallisuuspolitiikan ratkaisuista? Monet puhuvat niin sanotun Nato-option puolesta ja tärkeydestä. Nyt jos koskaan olisi aika tarjota sisältöä näille puheille”, Orpo päätti kirjoituksensa.Option lunastamisen aika oli ovella, mihin demarit tai keskustalaiset eivät vielä joulukuussa havahtuneet.Vaikka pääministeri Marin tekee parhaillaan töitä Nato-jäsenyyden eteen, kokoomus säilyttää julkisuudessa henkisen yliotteensa niin kauan kuin SDP:n puheenjohtaja panttaa Nato-kantaansa.Äänestäjät eivät palkitse kiertoilmaisuista vaan avoimesta puheesta ja ääneen lausutuista kannoista.",2
198,"Perussuomalaisten puheenjohtaja Riikka Purra vaatii katujengien väkivaltarikollisille huomattavasti nykyistä kovempia vankeusrangaistuksia.–Vaikka kaikki nuorisorikollisuuteen syyllistyvät tai katujengeissä rikoksia tekevät eivät ole maahanmuuttajia tai maahanmuuttajataustaisia, valtava enemmistö on, Purra painotti lauantaina Ykkösaamussa.– Tämä on maahanmuuttoon liittyvä ilmiö. Sen takia maahanmuuttopolitiikan kiristäminen on välttämätöntä, Purra jatkoi.Purran sanat ovat totta.Pääkaupunkiseudulla on useita väkivaltaisia jengejä, joiden jäsenet eivät nimien perusteella ole suomalaistaustaisia.Jos jengiläiset surmaavat jonkun tai puukottavat kadulla sivullista ihmistä, perussuomalaisten kannatus todennäköisesti nousee. Tämä on sanottava ääneen, koska muuten perussuomalaisten menestysmahdollisuuksien analyysi jää puutteelliseksi.Konkreettinen esimerkki löytyy neljän vuoden takaa.Marraskuussa 2018, puoli vuotta ennen eduskuntavaaleja, perussuomalaisten gallupsuosio laahasi kahdeksassa prosentissa.Puolueen puheenjohtaja Jussi Halla-aho esiintyi vaalitenteissä hyväntuulisena, ja hänen virheetön suomen kielensä vetosi muihinkin kuin stereotyyppisiin maahanmuuton vastustajiin.Suurta kannatusharppausta ei kuitenkaan ollut näköpiirissä.Vaalit vaikuttivat olevan SDP:n ja kokoomuksen välinen voimainkoitos ja kolmannen eli kansallismielisten populistien korvapuusti.Yhdessä hetkessä asetelma muuttui.Joulukuun ensimmäisenä päivänä poliisi tiedotti, että Oulun käräjäoikeus oli vanginnut seitsemän miestä epäiltyinä törkeistä lapseen kohdistuvista seksuaalirikoksista. Turvapaikanhakijoina Suomeen tulleiden miesten törkeitä rikoksia nousi julkisuuteen lisää.Oulun poliisi varoitti perheitä raiskaajista ja hyväksikäyttäjistä, jotka saalistavat potentiaalisia uhreja lasten ja nuorten suosimilla verkon keskustelupalstoilla. Yksi alaikäisistä uhreista oli tehnyt itsemurhan.Suomalaisten suuttumus oli käsinkosketeltavaa.Eduskuntaryhmien puheenjohtajat ja maan hallitus kokoontuivat keskustelemaan, miten seksuaalirikoksia voitaisiin estää.Halla-aho sanoi asian samoin kuin Purra nyt jengiväkivallan kohdalla.– Rikokset liittyvät täysin yksiselitteisesti maahanmuuttoon ja harjoitettuun maahanmuuttopolitiikkaan, hän arvioi perussuomalaisten äänenkannattajassa Suomen Uutisissa.– Niissä kehitysmaissa, joista Suomeen pääasiassa saavutaan, naisen asema on heikko. Käsitykset naisten ja lasten koskemattomuudesta ja ihmisarvosta ovat hyvin erilaiset kuin Suomessa, Halla-aho jatkoi ja esitti rikoksista tuomittujen maahanmuuttajien siirtämistä saarelle maasta karkotusta odottamaan.Makaaberi tosiasia oli, että puolue hyötyi tragediasta poliittisesti.Oulun seksuaalirikossarjasta alkoi perussuomalaisten kannatuksen nousu, joka huipentui huhtikuisena vaali-iltana 17,5 prosentin ääniosuuteen ja 39 kansanedustajan paikkaan.Perussuomalaisia hyödytti myös väittely ilmastonmuutoksesta ja yksityisautoilun päästöjen leikkaamisesta.Gallupeja johtanut SDP esitti ilmasto-ohjelmassaan, että uusien dieselautojen myynti loppuisi Suomessa jonain päivänä.Perussuomalaiset käänsivät kilpailijansa ilmastopolitiikan sosiaalisessa mediassa muotoon, jossa sosialidemokraattien väitettiin vievän maaseudulla vanhat dieselautot pihoista.Ja sekös vasta ärsytti dieselmoottorin rauhoittavaan murinaan ja imelään tuoksuun mieltyneitä ihmisiä.Neljä vuotta myöhemmin on syytä todeta, että maaseudulla sähköautojen latauspisteitä ilmestyy omakotitalojen pihoille kuin talitinttejä lintulaudoille.Muutosvastarinta on kuitenkin yksi ihmisen perusominaisuuksista, ja sitä ruokkimalla on mahdollista ammentaa vaaleissa ääniä – tätä tosiasiaa hyödyntävät muutkin puolueet kuin vain perussuomalaiset.Joulun 2022 korvalla perussuomalaisten gallupsuosio on valmiiksi ylhäällä, noin 17 prosentissa.Halla-aho on vaihtunut Purraan, mutta maahanmuuttoteema on entisellään.Dieselautoilijoiden puolustamisen tilalle pitäisi keksiä jotain uutta. Suomalaiset ymmärtävät, että sotaisa Venäjä on pysäytettävä.Oppositiopuolueet näyttäisivät vaaliväittelyissä hölmöiltä, jos ne syyttäisivät hallitusta dieselin litrahinnan kallistumisesta.Mikä sitten voisi olla Purran menestysreseptin toinen ainesosa?Sähkön hinnannousu saattaisi toimia.Nykyiset päähallituspuolueet SDP ja keskusta ovat olleet mukana Euroopan kaasuriippuvuuden rakentamisessa. Niitä voi moittia myös Fortumin Uniper-tappioista ja Fennovoiman miljardikuopasta Pyhäjoella, vaikka näissä epäonnistumisissa ovat olleet mukana myös kokoomuslaiset ja perussuomalaiset istuessaan pääministeri Juha Sipilän (kesk) hallituksessa.Mielenkiintoista on nähdä, miten aggressiivisen vaalivideon perussuomalaiset tällä kertaa julkaisee verkossa.Viime kerralla kuusiminuuttisen tarinan juoni oli tiivistetysti se, että vallassa olevat poliitikot ovat rikollisia ja että lopulta kansalaisten raivo ruumiillistuu synkäksi hirviöksi, joka uhkaa surmata johtavan poliitikon, kaiketi pääministerin, ellei tämä eroa. Ketutus-niminen hirviö iski autonkuljettaja-turvamiehen asvalttiin. Mies kaatui maahan kallo rusahtaen.Videolla tummaihoiset ihmiset esitettiin vaaleiden naisten ja lasten jahtaajina.Lyhytelokuvan lopuksi Halla-aho kertoi, että Ketutus-hirviötä ei tietenkään ollut olemassa, ja kehotti äänestämään perussuomalaisia.Kun Euroopassa kuolee sodassa tuhansia ja tuhansia ihmisiä, perussuomalaiset ei välttämättä ala flirttailla väkivallan kanssa.Herkässä ja vaarallisessa todellisuudessa sisäisten jakolinjojen haavoiksi repiminen ei olisi viisasta. Vähintäänkin siinä piilisi riski, että aggressiivinen uhkakuvien maalailu kääntyisi perussuomalaisia itseään vastaan.Purraa ja perussuomalaisten muita kärkipoliitikkoja epäilemättä houkuttelee ajatus ministeriydestä.Niin kuuluukin olla, koska lakeja muutetaan vaikuttamalla hallituksessa.Kokoomuksen kenttäväen enemmistö toivonee ennemmin hallitusyhteistyötä perussuomalaisten kuin sosialidemokraattien kanssa.Porvarihallituksen esteeksi saattaa nousta perussuomalaisten kansanedustajien taju realiteeteista.Valtiovarainministeriön mukaan julkista taloutta pitää vahvistaa vähintään yhdeksällä miljardilla eurolla kahden seuraavan vaalikauden aikana.Tämä tarkoittaa sitä, että seuraava hallitus leikkaa menoja miljardeilla euroilla.Kansalaisten arjessa se tuntuu kipeästi.Perussuomalaiset muistavat, mitä heidän kannatukselleen tapahtui vuonna 2015: kevään vaalien 17,7 prosentin kannatus ja hallitushuuma vaihtuivat joulukuuhun mennessä alle yhdeksän prosentin gallupsuosioksi.Hallitusvalta houkuttelee nytkin perussuomalaisia, mutta leikkauspolitiikka hirvittää heitä. Kaikki puolueen kansanedustajat eivät pala halusta hallitukseen.",2
199,"Tasavallan presidentti Sauli Niinistö käänsi sunnuntaisessa tiedotustilaisuudessaan katseen ajassa taaksepäin, kun hän arvioi Suomen ja Yhdysvaltojen kahdenvälisen suhteen kehitystä.– Viimeisen viiden vuoden aikana se on tiivistynyt ja saanut paljon konkreettista sisältöä. Tietysti Venäjän Krimin-valloitus ja toimet Itä-Ukrainassa nostivat uuden turvallisuuskysymyksen, Niinistö sanoi.Suurvaltana Yhdysvallat huolestui Itämeren kiristyneestä turvallisuustilanteesta ja Baltianmaiden, Nato-liittolaistensa, asemasta aggressiivisen Venäjän naapurissa.– Suomen merkitys tietysti Itämeren maana, mutta myöskin Venäjä-tuntemuksen vuoksi selvästi alkoi kiinnostaa, Niinistö kuvaili tapahtumia.Ajanlasku alkoi osittain alusta myös kotimaisessa politiikassa, sillä presidentti-instituution painoarvo on uudelleen vahvistunut.Juttu jatkuu kuvan jälkeen. Matti MatikainenVerkon ihmeellisestä maailmasta löytyy mielenkiintoinen valokuva.Sunnuntaina 9. helmikuuta 2014 otetussa valokuvassa  presidentti Niinistö nauraa Sotshin talviolympialaisten mäkihyppykatsomossa Venäjän pääministerin Dmitri Medvedevin kanssa. Seitsemäntoista vuorokauden kuluttua tästä Venäjän armeija aloitti Krimin niemimaan valtauksen.Alkamassa oli käänteentekevä vuosi. Sen loppuun mennessä Niinistö kasvatti henkilökohtaista valtaansa ja presidentti-instituution painoarvoa.Presidentti Barack Obaman toisella kaudella (2013-2016) Suomen tasavallan presidentti ei saanut kahdenvälistä kutsua Valkoiseen taloon, vaan Niinistö vieraili Washingtonissa osana Pohjolan valtionjohtajien ryhmää.Donald Trumpin  kaudella (2017-2020) Niinistö vaikutti nousevan eräänlaiseksi impulsiivisen presidentin luotetuksi. Kiinnostuksen kasvuun vaikutti Itämeren turvallisuustilanne, mutta myös presidenttien henkilökemiat kävivät tapaamisissa yksiin.Silti tai ehkä juuri siksi Niinistö haluaa tehdä pesäeroa Trumpin tapaan käyttäytyä kansainvälisessä politiikassa.– Siinä oli ehkä sellaista - miten tuota kuvaisi - sellaista asennetta, jossa vain uskottiin siihen omaan tekemiseen, eikä nähty sitä, että kansainväliset järjestöt ja järjestelmät eivät aina kykene välittömiin vastauksiin, koska mielipiteitä on monta, Niinistö puntaroi.Suomelle ja Niinistölle sopii sittenkin paremmin Joe Bidenin presidenttiys, minkä näki tavasta, jolla Mäntyniemen herra puhui Bidenin vaalivoitosta.– On käytetty termiä ’paluu pöytiin’. Pidän sitä varsin oikeaan osuneena, onnistuneena. Luulen, että Yhdysvallat tulee selkeästi palaamaan järjestäytyneen kansainvälisen yhteistyön piiriin, YK:sta ja Natosta lähtien, Niinistö ennakoi.Niinistö muisteli jotenkin kaihoisasti aikaa, jolloin hän saattoi käydä eduskunnan puhemiehenä leppoisan juttelutuokion Suomessa vierailleen varapresidentti Bidenin kanssa.Hymykuvat amerikkalaisten tai venäläisten kanssa ovat viime vuosina jääneet suomalaisilta poliitikoilta enemmän ja vähemmän väkinäisiksi.On eletty kireissä tunnelmissa.”You have a great democracy – keep it going”, Niinistö lausahti Trumpille vieraillessaan vuosi sitten Valkoisessa talossa.Toivotus demokratian elossa pitämisestä nauratti satojen miljoonien ihmisten verkkoyleisöä, mutta oikeasti siinä ei ollut pienen Suomen kannalta mitään hauskaa, että presidenttimme joutui esittämään diplomaattisen taitavasti muotoillun toiveen suurvallan erikoiselle presidentille.– Jääkö siitä sitten jotain pysyvää, tarkoitan tavan suhteen toimia. En oikein usko. -- Tapakulttuurin suhteen en usko, enkä järin paljon toivokaan, että jälkiä jäisi, Niinistö arvioi sitä, onnistuiko Trump muuttamaan pysyvästi kansainvälisen diplomatian piruetteja.Euroopan ja Yhdysvaltain välisen suhteen kulta-aikoihin, 1900-luvun lopun ja 2000-luvun alun tunnelmiin, ei liene paluuta. Niinistö huomautti aivan oikein siitä tosiasiasta, että jälleen on tullut yksi sukupolvi lisää ajallista eroa viime vuosisadan alun massasiirtolaisuuteen.Amerikan valkoihoinen väestö on kyllä eurooppalaistaustaista, mutta sukupolvien väliltä on poistunut elävä ketju, joka pitäisi eurooppalaisuutta ajankohtaisena asiana nuorten amerikkalaisten mielissä. Isovanhemmat eivät enää kerro yhdysvaltalaislapsille tarinoita lapsuutensa Euroopasta.Niinistö nosti esille afroamerikkalaisen ja aasialaistaustaisen väestön osuuden kasvun Yhdysvalloissa.Se saattaa osaltaan voimistaa optimistista 2020-luvun tulevaisuuskuvaa, jossa Yhdysvallat, EU-maat ja demokraattiset Aasian ja Tyynenmeren alueen maat yhdistävät voimansa ja estävät yhdessä autoritääristä Kiinaa voittamasta kamppailua maailmanjärjestyksen pelisäännöistä.– Mielenkiinto on väistämättäkin kohdistunut Tyynenmeren alueeseen. Kiinan noususta puhumme. On kuulunut keskustelua, joka on otsikoitu demokratioiden liitoksi, Niinistö sanoi ja painotti, että olisi harhaanjohtavaa käyttää enää käsitettä ”läntiset demokratiat”.Suomen kahdenvälisen Yhdysvallat-suhteen kehityksen ratkaisee kuitenkin se, löytyykö suurvallan ja pienen mutta urhean Pohjoismaan välille konkreettisia yhteishankkeita.Nokian 5g-tietoverkot, jäänmurtajat ja Suomen uudet hävittäjät ovat diplomatian ja kauppapolitiikan kovaa ydintä, jonka Niinistö nosti esille.– Näihin 5g- ja jäänmurtajakysymyksiin presidentti Trump jo viime vuonna käydessäni Washingtonissa keskittyi aika lailla mukavallakin tavalla. Molemmissa näissäkin asioissa on pitkää perua ja jatkomielenkiintoa, Niinistö korosti.Bidenin tuleva hallinto kaipaa arktiselle alueelle tehokkaita jäänmurtajia. Yhdysvallat vastaavasti haluaa, että muu maailma ei ole riippuvainen kiinalaisyhtiö Huawein verkkoteknologiasta.Nokia saattaa sittenkin nousta uuteen kukoistukseen. Samalla Suomi joutunee EU-maana valitsemaan puolensa Yhdysvaltain ja Kiinan välisessä kilvoittelussa.Washington on meille monin verroin tärkeämpi valtakeskus kuin Peking. Amerikkalaisten puolustuspolitiikka vaikuttaa siihen, kuinka paljon Suomella on itsenäistä liikkumavaraa autoritäärisen Venäjän naapurissa.Siksi olikin Niinistöltä enteellistä - tai hyvinkin tarkoituksellista - että hän mainitsi ensi vuonna tehtävän hävittäjävalinnan osana Yhdysvaltain ja Suomen välistä suhdetta.– Ei passaa unohtaa sitäkään, että saattaapa hyvin olla, että meneillään oleva HX-hankinta on se, joka tätä meidän suhdettamme on erityisesti tiivistänyt - tai mielenkiintoa, Niinistö pohti.Kyse tuskin oli vahingonlaukauksesta, vaikka Niinistö ei suinkaan sanonut, että Suomi ostaa yhdysvaltalaishävittäjiä.Kysymyksen Ruotsin ja Yhdysvaltain yhteisestä harjoittelusta, jossa maat harjoittelevat Ruotsin puolustamista, Niinistö osittain väisti. Ruotsista Suomi ei saisi jäädä jälkeen Yhdysvallat-suhteen laadussa ja syvyydessä. Niinistö käänsi huomionsa siihen, että Trumpin hallinnon entinen puolustusministeri James Mattis antoi paljon arvoa Suomen puolustuspolitiikalle.– On aivan selvää, että suomalaista päättäväisyyttä, esimerkiksi puolustustahdon ja puolustusvoimien rakenteen osalta, kunnioitetaan kovasti Yhdysvalloissa. -- Hän oli varsinainen Suomi-ystävä ja tunsi erittäin tarkkaan meidän ajattelumme ja toimintaamme, joita hän suuresti arvosti, ja levitti sitä sanomaa, Niinistö kiitteli Mattisin vaikutusta.Ehkäpä Trumpin kaudella Yhdysvaltain hallinnossa työskenteli joku, joka sittenkin oli Suomelle arvokkaampi kuin omaa tosi-tv-show’taan pyörittänyt keulakuva.Bidenin kauden alkaessa Suomen ja Yhdysvaltain välinen suhde on hyvissä kantimissa, mutta ison ratkaisun paikka on hetki, jolloin Niinistö ja Sanna Marinin (sd) hallituksen avainministerit istuvat pöydän ääreen ja päättävät, mistä maasta ostetaan Suomen aseistuksen modernein ja eniten rauhaa ja demokratiaa turvaava palanen.Reaalipolitiikka ei ole maailmasta väistynyt.Toivottavasti Niinistön kasvoilla silti nähdään Bidenin kaudella enemmän hymyä kuin Krimin miehityksen jälkeisinä kylminä ja Suomelle vaikeina vuosina.Puhe demokratioiden liitosta kuulostaa lupaavalta ja Suomelle tärkeältä.",2
200,"Eduskuntavaalit käydään sunnuntaina 2. huhtikuuta. Valta jaetaan uusiksi neljän kuukauden päästä.Seuraavan hallituksen puoluepohjaa pohjustetaan täyttä päätä. Suomalainen elinkeinoelämä eli työnantajien etujärjestöt ovat yksi merkittävimmistä kulloiseenkin hallitusratkaisuun vaikuttavista tahoista.Työnantajien etujärjestöjä ovat esimerkiksi Elinkeinoelämän keskusliitto EK, Teknologiateollisuus ry, Metsäteollisuus ry, Kemianteollisuus ry ja Palvelualojen työnantajat Palta ry.Joulun korvalla järjestöjen johtajat ja ekonomistit ovat tavanneet eri eduskuntapuolueiden edustajia.Taustatapaamiset ovat politiikassa arkipäivää, eikä niitä pidä paheksua. On kansanedustajien etu, että he ovat perillä työnantajien ajatuksista.Eduskuntavaaleja edeltävänä syksynä tapaamisten luonne muuttuu.Työnantajat kertovat niissä asioista, joista he toivovat sitovia kirjauksia seuraavan hallituksen ohjelmaan.Samalla heille syntyy käsitys siitä, mitkä puolueet ovat valmiita toteuttamaan elinkeinoelämän tavoitteita.Tämä artikkeli perustuu järjestöjen edustajien ja eri puolueiden poliitikkojen kanssa käytyihin taustakeskusteluihin.Niiden sisällöstä muodostuu vahva kokonaiskuva siitä, että elinkeinoelämä yrittää pohjustaa Suomeen porvarihallitusta.Sinipunan toimintakykyyn eli kokoomuksen ja SDP:n väliseen yhteistyöhön ei löydy työnantajaleiristä luottoa.– Kaikki muistavat, mitä tapahtui vaalikaudella 2011–2015, kun kokoomus ja demarit olivat edellisen kerran hallituksessa. Homma oli alusta alkaen riitelyä, eikä mistään tahtonut tulla mitään, eräs työnantajavaikuttaja sanoo.Kunta- ja sote-uudistus kaatui rytisten, eikä sosiaaliturvan kannustinloukkujen purkamisesta tullut mitään.Kokoomuslainen pääministeri Jyrki Katainen ja sosialidemokraattinen valtiovarainministeri Jutta Urpilainen saivat kyllä sovittua yhteisöveron keventämisestä, mutta se maksoi Urpilaiselle puheenjohtajan paikan.Kataisen hallituksen aloittaessa yhteisövero oli ollut 26 prosenttia, mutta hallitus pelkäsi kansainvälisen verokilpailun johtavan siihen, että yritykset siirtäisivät voittojaan ulkomaille verotettaviksi eivätkä investoisi Suomeen.Demarien talouspoliittinen työryhmä päätti keväällä 2013, että SDP voisi sopia kokoomuksen kanssa yhteisöveron laskemisesta 22 prosenttiin, Ruotsin tasolle.Urpilainen nokitti ja sopi yritysten tuloveron laskemisesta 20 prosenttiin.Työväenliikettä yhteisöveron alentaminen hiersi: se vauhditti Pohjoismaissa suuntausta, jossa yritysten voittoja verotetaan kevyemmin kuin palkansaajien ansioita.Kokoomuksen suosio pysyi vuosina 2013–2015 kohtalaisen ylhäällä, mutta SDP:n kannatus alkoi sulaa.Joulun korvalla 2022 työnantajien edunvalvojat arvioivat, että demarit ovat liiankin historiatietoisia.Vaikka sinipunahallituksen pääministeriksi nousisi kokoomuslainen Petteri Orpo, demarit eivät hyväksyisi leikkauksia yritysten verotukseen eivätkä ansiosidonnaiseen työttömyysturvaan. Työehtosopimusten yleissitovuudesta luopuminen olisi silkkaa utopiaa.Looginen päättelyketju ja poliittisen lähihistorian tuntemus ovat johtaneet siihen, että työnantajat toivovat Suomeen porvarihallitusta vuosiksi 2023–2027.– Kokoomus, perussuomalaiset, keskusta ja Rkp muodostaisivat hallituspohjan, joka pystyy toteuttamaan työnantajille tärkeitä asioita, työnantajavaikuttaja luottaa.Nelikko saanee vaaleissa seuraavaan eduskuntaan yli sata kansanedustajaa. Enemmistöhallitus olisi siis muodostettavissa porvaripohjalle.Asiassa vain on yksi mutta: keskustan gallupsuosio on romahtanut 10 prosenttiin.Vielä vuonna 2015 keskustaa äänesti eduskuntavaaleissa 21,1 prosenttia (626 218 suomalaista) äänioikeutetuista.Ja edellisissäkin kinkereissä keskusta keräsi äänen 423 920 suomalaiselta eli 13,8 prosentilta äänestäneistä.Nyt keskustaa uhkaa äänisaaliin romahtaminen 300 000:een.Tästä huolimatta elinkeinoelämä maanittelee keskustalaisia lähtemään seuraavaan hallitukseen. ”Yritämme puhua heille”, muuan työnantajien edustaja kertoo.Keskustalaiset eivät täysin sulje hallitusovea.– Jos ovi oli viime vaalien jälkeen raollaan viisi senttiä, nyt rako on vain sentin. Mutta kyllä siitä pihtisynnytyksellä saa hallituksen juhannukseen mennessä, merkittävä keskustalainen puoluevaikuttaja tuumaa.Vaikka valta houkuttaisi, hallituksen kolmospuolueena keskustaa uhkaisi perussuomalaisten varjoon jääminen. Siksi ajatus porvarihallituksesta saattaa kaatua omaan mahdottomuuteensa.Silloin työnantajien kakkossuosikki olisi merilevähallitus.– Merilevän muodostaisivat kokoomus, perussuomalaiset, vihreät ja Rkp, työmarkkinavaikuttaja sanoo.Talouspolitiikan yritysmyönteisestä linjasta merilevä leipoisi kyllä sovun, mutta EU-politiikassa ja arvorintamalla seinä saattaisi kohota hallitusneuvotteluissa ylittämättömäksi.Ja kun SDP ei Marinin lupauksen mukaisesti lähde samaan hallitukseen perussuomalaisten kanssa, putoaa kokoomuksen, SDP:n ja perussuomalaisten liitto pois listalta.Edellä kerrotuista syistä työnantajat saattavat löytää itsensä tilanteesta, jossa Suomeen syntyy Orpon johdolla sinipunahallitus.Varmaa on se, että myös puolueet rakentavat erilaisia hallituspohjia jo ennen vaalipäivää. Pieni kertaus neljän vuoden takaa on paikallaan.Keskiviikkona 10. huhtikuuta 2019 eduskunnassa kahviteltiin vaalikauden päättäjäisissä. Juha Sipilän jälkeisestä poliittisesta tulevaisuudestaan kiinnostuneet keskustalaiset päättivät toimia.SDP:n puheenjohtaja Antti Rinne sai keskustan johdolta viestin, että puheenjohtaja Sipilä todennäköisesti ilmoittaisi erostaan vaali-iltana tai heti alkuviikosta vaalisunnuntain jälkeen.Viesti annettiin Rinteelle siksi, että keskustalaiset halusivat jatkaa hallituksessa.Petteri Orpon ja Rinteen hyvät välit eivät olleet salaisuus Antti Kaikkoselle, Antti Kurviselle ja Annika Saarikolle. Silti keskusta oli Rinteelle mieluisampi kumppani, kunhan keskustassa vaihtui valta.– Todennäköisesti yritän muodostaa punamultahallituksen, Rinne kertoi torstai-iltana kotimatkallaan Ylen suuresta vaalikeskustelusta. Näin myös tapahtui.",2
201,"Uutistoimisto Reuters kertoo, että Venäjä on ilmoittanut ukrainalaisen Zaporižžjan ydinvoimalan kuuluvan nyt Venäjän valtion omistamalle Rosatomille.Rosatom ja Venäjän armeija ovat siis varastaneet kokonaisen ydinvoimalan suvereenilta valtiolta, Ukrainalta.Samainen Rosatom on rakentamassa ydinvoimalaa Pyhäjoelle Pohjois-Pohjanmaalle.Venäjän ydinaseyhtiön on määrä toimittaa ydinreaktori Fennovoiman ydinvoimalaan.Rosatom myös omistaa Fennovoimasta 34 prosenttia.Fennovoiman suomalaiset omistajat eivät enää voi keksiä tekosyitä, miksi ne ovat kimpassa varkaan, Rosatomin, kanssa.Rosatomin yhtiökumppaneita ovat Fennovoimassa muun muassa Fortum, Rautaruukki, Outokumpu, rakennusyhtiö SRV ja lukuisat kunnalliset energiayhtiöt.Teräsyhtiö Outokumpu on Fennovoiman suurin suomalaisosakas 14 prosentin omistusosuudella. Se on pörssiyhtiö, joka julkaisee vuosittain toimintansa vastuullisuuskatsauksen.Vuoden 2021 vastuullisuuskatsauksessa on erillinen luku ihmisoikeuksista.– Outokumpu on sitoutunut harjoittamaan liiketoimintaansa rehellisesti. Kunnioitamme ja edistämme ihmisoikeuksia ja harjoitamme liiketoimintaa turvallisesti, vastuullisesti ja eettisesti, Outokumpu kertoo.Outokumpu sitoutui viime vuonna ”YK:n yrityksiä ja ihmisoikeuksia koskeviin ohjaaviin periaatteisiin”.On vaikeaa keksiä asiaa, joka voisi olla enemmän ristiriidassa rehellisyyden, turvallisuuden, ihmisoikeuksien kunnioittamisen ja eettisyyden kanssa kuin yhtiökumppanuus Rosatomin kanssa.Vantaan Energia ja Turku Energia ovat Fennovoiman osakkaita.Turku Energia -konsernin emoyhtiö on Oy Turku Energia – Åbo Energi Ab, jonka omistaa Turun kaupunki.Rosatom on Fennovoimassa Turku Energian yhteistyökumppani.– Edellytämme yhteistyökumppaneidemme noudattavan lakien ja määräysten lisäksi samaa hyvää liiketapaa kuin me, siihen kuuluen muun muassa korruption vastustaminen, ihmisoikeuksien kunnioittaminen ja ympäristövastuullisen toiminnan edistäminen, Turun kaupungin energiayhtiö kertoo verkkosivuillaan.Vantaan Energian omistaa Vantaan kaupunki.Vantaalaisten oma energiayhtiö painottaa eettisistä ohjeista, joita yhtiö edellyttää yhteistyökumppaneidensa noudattavan.Rosatom on Vantaan Energian yhteistyökumppani ja laitetoimittaja Fennovoimassa.– Toimittajien tulee olla sitoutuneita noudattamaan kansainvälisesti tunnustettuja ihmisoikeuksia ja periaatteita, Vantaan Energia kertoo.Jos vantaalaiset, turkulaiset ja outokumpulaiset ovat oikeasti sitoutuneita julkaisemiinsa arvoihin ja toimintakäytäntöihin, he ilmoittavat välittömästi lopettavansa yhteistyön Rosatomin kanssa.Kyse on myös suomalaisosakkaiden itsekunnioituksesta.Sama koskee pääministeri Sanna Marinin (sd) hallitusta.Epämääräiset ”Fennovoima on jäissä”-puheet aiheuttavat pelkkää myötähäpeää. Ne ovat noloja.Hallituksen on aika ilmoittaa julkisesti, että Rosatomin ydinvoimalaa ei Suomeen rakenneta. Piste.Samalla suomalaisomistajat voivat halutessaan etsiä Fennovoiman ydinvoimalalle reaktoritoimittajan esimerkiksi Japanista, Yhdysvalloista tai Ranskasta.Uudet luvat kyllä järjestyvät demokratiassa.Fennovoiman esitteli eduskunnalle syksyllä 2014 elinkeinoministeri Jan Vapaavuori (kok).Viikonloppuna Vapaavuori arvioi mennyttä Helsingin Sanomissa.– Ei kukaan tässä maailmassa ole osannut ennakoida sitä röyhkeyden määrää, mitä Venäjä pystyy osoittamaan, Vapaavuori sanoo.Eduskunnan täysistuntojen pöytäkirjojen ja lehtiarkistojen läpi käyminen asettaa Vapaavuoren sanat kriittiseen valoon.Jo ennen Fennovoima-päätöstä Venäjä oli miehittänyt Krimin ja aloittanut sodan Itä-Ukrainassa. Venäjän armeijan BUK-ohjuksella oli ammuttu alas malesialainen matkustajakone ja murhattu siten satoja siviilejä.Suomessa kyllä tiedettiin – jos haluttiin olla rehellisiä – kenen yhtiö ja millainen yhtiö Rosatom oli ja on.Vihreiden Oras Tynkkynen käytti 14.10.2014 lähetekeskustelussa puheenvuoron, joka osoitti kaukonäköisyyttä:”Rosatom on Neuvostoliiton entinen atomienergiaministeriö, joka vastaa edelleen Venäjän ydinasehuollosta. Rosatom on suoraan Putinin hallinnassa oleva valtion liikelaitos, jonka tehtäviin kuuluvat sanatarkasti Venäjän geopoliittiset intressit. Rosatomin hallintoneuvoston nimittää suoraan Venäjän hallitus ja presidentti. Siksi Fennovoima havittelee Suomeen itse asiassa Putinin reaktoria.”Olen seurannut tarkasti Fennovoiman vaiheita.Suomalaispoliitikkojen ja -yritysten päätöksentekoa on ohjannut pelko. He ovat pelänneet Putinia ja diktaattorin reaktioita, jos Rosatomille sanottaisiin Suomessa ”ei kiitos”.Demokratialle vuosien tapahtumasarja on ollut häpeäksi.On hyvä, että Suomen Pankin pääjohtaja Olli Rehn on valmis sen tunnustamaan.– Jälkikäteen tarkasteltuna tämä Fennovoiman Hanhikiven voimala on sarja tai varsinainen kokoelma onnettomia päätöksiä, Rehn arvioi STT:lle.Henkisen vapautumisen keskustalainen Rehn voisi aloittaa kertomalla, mitä kaikkea tapahtui kesällä 2015. Hän istui silloin elinkeinoministerinä pääministeri Juha Sipilän (kesk) hallituksessa, joka olisi voinut pysäyttää hankkeen irvokkaiden bulvaaniviritysten jälkeen.Poliitikot eivät ole kertoneet kaikkea kesän 2015 tapahtumista.Pääministeri Sipilän hallitus kielsi EU:n pakotepolitiikkaan tukeutuen Venäjän duuman puhemiehen Sergei Naryškinin saapumisen ETYK-konferenssin 40-vuotisjuhlallisuuksiin.Venäjä protestoi ja kutsui Suomen Moskovan-lähettilään Hannu Himasen puhutteluun.Tasavallan presidentti Sauli Niinistö soitti Putinille rauhoitellakseen diplomaattista kriisiä. Kreml tiedotti tuoreeltaan, että presidentit puhuivat ”erityisistä” kahdenvälisistä hankkeista. (15.7.2015) Kyse oli Rosatomin ydinreaktorista.Kuukautta aiemmin Putin oli sanonut seuraavasti isännöidessään Niinistöä Novo-Ogaryovossa: ”Teemme kaikkemme niin, että hanke toteutetaan tehtyjä sopimuksia tiukasti noudattaen.””Teemme kaikkemme”-ilmaisu ja valmius muutamaa viikkoa myöhemmin kroatialaisen bulvaanin käyttöön kertoivat suomalaispoliitikoille, miten tosissaan Putin oli siinä, että hän halusi venäläisvoimalan Suomen maaperälle.Rehn oli kirjoittanut Fennovoimasta blogissaan suorin sanankääntein: ”Uuteen venäläiseen ydinvoimaan tehtävä, taloudellisesti epävarma ja poliittisesti rujo investointi tulee myös syrjäyttämään vuosikausiksi tarpeelliset investoinnit uusiutuvaan, vihreään energiaan.”Putinin julkisten vihjausten jälkeen Suomen valtion omistama pörssiyhtiö Fortum lähti vastentahtoisesti pienomistajaksi Fennovoimaan.Seuraavana talvena Venäjän valtio painosti Suomea, kun FSB organisoi turvapaikanhakijoiden massakuljetuksia Lapin rajanylityspaikoille.Raja rauhoittui vasta, kun Niinistö matkusti Moskovaan.Kertoessaan loppuratkaisusta Putin kuin ohimennen huomautti edeltävässä virkkeessään Fortumin omistuksista Venäjällä ja Rosatomin Fennovoima-hankkeesta Suomessa.Se ei ollut KGB-mieheltä lipsahdus.Putin on jo kiristänyt Suomea Fennovoimalla. Todisteet löytyvät julkisista lähteistä.Jos suomalaisyrityksillä – joista osan omistavat veronmaksajat – ja Marinin hallituksella on jäljellä itsekunnioitusta, ne laittavat tällä viikolla päätepisteen Rosatomin ydinvoimalalle.Sekin on nimittäin nähty, että Venäjän armeija voi hyökätä sinne, mistä Rosatomille halutaan ydinvoimala.Vai pitääkö kerryttää vieläkin pahempia todisteita Fennovoima-hankkeen järjettömyydestä?",2
202,"Kostonhalu ja katkeruus ovat ihmisluonteen syvimpiä tuntemuksia, jotka niin politiikassa kuin yksityisissä ihmissuhteissakin saattavat kyteä vuosien ajan ennen kuin roihahtavat tulipaloksi.Politiikassa pätee viisaus, että selkävoittoja ei pitäisi vastustajasta ottaa.Julkisesti molskille selätetty ja yleisön silmissä nöyryytetty kilpailija puristaa usein nyrkkinsä taskuun ja jää odottamaan revanssia, vaikka sen hakeminen ei olisi järkevää eikä johtaisi muuhun kuin katkeransuloisiin kyyneliin.Palvelualojen ammattiliitto PAMin hallitus ilmoitti maanantaina laajoista työtaisteluista, jotka pysäyttävät 50 000 työntekijän työt eteläisen Suomen hiihtolomaviikolla.Paperi- ja sellutehtaat sekä sahat seisovat valmiiksi.Paperiliitto on ilmoittanut työnantajien Metsäteollisuus ry:lle laajentavansa paperiteollisuuden lakkoa viikolla. Meneillään oleva lakko jatkuu 24. helmikuuta aamuvuoroon asti.Metsäteollisuus on vastannut lakkoiluun työsuluilla eli keskeyttämällä lakkoilevaan ammattiliittoon kuuluvien työntekijöiden palkanmaksun silloinkin, kun varsinainen lakko ei ole päällä.Syytökset sinkoilevat puolin ja toisin.Julkisella sektorilla hoitajat ja opettajat valmistautuvat lakkoilemaan keväällä.Oy Suomi Ab hoipertelee yleislakon kaltaisessa kohmelossa.Olennaista on ymmärtää, miksi toinen toistaan maastopalon lailla seuraaviin lakkoihin on päädytty.Jos poliittisesta lähihistoriasta jokin oppi on otettavissa, se olkoon se, että hallitusten ei pidä puuttua työnantajien ja palkansaajien välisiin suhteisiin kiristämällä tai uhkailemalla.Vuonna 2015 Suomen työllisyysaste laahasi 68 prosentissa, valtio eli yli varojensa eikä talouskasvua ruokkineiden vientiyritysten kustannuskilpailukyky ollut hääppöinen. Suurtyöttömyydeltä oli nippa nappa vältytty sen ansiosta, että kotitalouksien ruokkima yksityinen kulutus oli pitänyt kotimarkkinakysynnän vahvana 2010-luvun alkuvuodet - olkoonkin, että kulutusjuhlia oli tanssittu velkarahan voimalla.Pääministeriksi nousseen Juha Sipilän (kesk) tavoitteena oli aivan oikein Suomen vientiteollisuuden kustannuskilpailukyvyn parantaminen.Yhteisvaluutta euron oloissa Sipilällä ja Suomen Pankilla ei ollut omaa valuuttaa devalvoitavaksi. Sipilä päätyi kiristämään palkansaajien keskusjärjestöjä hyväksymään yhteiskuntasopimuksen, jonka nimikin vaihtui lopulta kilpailukykysopimukseksi.Kun viiden prosentin leikkaus palkkoihin ei maistunut palkansaajille, Sipilä kaivoi taskustaan myrkkypillerin.Sipilän, Timo Soinin (ps) ja Alexander Stubbin (kok) johtama hallitus esitteli toimenpiteensä kustannuskilpailukyvyn parantamiseksi 8. syyskuuta 2015. Lista ristittiin julkisuudessa pakkolakipaketiksi.Hallitus aikoi pakolla puolittaa ylityökorvaukset ja pienentää sunnuntaikorvauksia. Sairauspäivien korvaustasoa olisi alennettu siten, että ensimmäinen päivä olisi palkaton ja päiviltä 2–9 maksettaisiin 80 prosenttia palkasta. Pitkiä lomia olisi leikattu ja niin edelleen. Kilpailukykyvaikutukset olivat tutkijoiden mielestä kiistanalaisia, minkä lisäksi maan hallituksella olisi ollut olemassa vaihtoehtoja toimilleen.Kansalaisten ja työmarkkinajärjestöjen näkökulmasta kysymys oli pakosta ja sopimusvapauden rajoittamisesta. Näistä syistä tiedotusvälineissä kirjoitettiin pakkolakipaketista, toki hallituksen kilpailukykylaskelmat mainiten.SAK, Akava ja STTK järjestivät perjantaina 18. syyskuuta 2015 Stop-suurmielenilmauksen työn, sopimusoikeuden ja järjestäytymisvapauden puolesta.Perussuomalaiset menetti kannatuksensa koko vaalikaudeksi - ja Sipilän hallitus sen seurauksena toimintakykynsä.Palkansaajat valitsivat ruton ja koleran väliltä, kuten korkeasti koulutettujen etujärjestön Akavan puheenjohtaja Sture Fjäder asetelmaa kuvaili.Sairausajan palkkoja ei leikattu työlainsäädännöllä.Kilpailukykysopimus allekirjoitettiin kesäkuussa 2016.Työnantajien maksamia sosiaaliturvamaksuja siirrettiin palkansaajien harteille. Palkankorotukset jäädytettiin. Julkisella sektorilla lomarahoihin tehtiin leikkaus kolmeksi vuodeksi.Samaan aikaan - kiky-sopimuksesta riippumatta - kansainvälisen talouden noususuhdanne alkoi tarttua suomalaisyritysten purjeisiin. Teollisuudessa tilauskirjat täyttyivät.Pörssissä vietettiin osinkokarkeloita.Iloiset talousuutiset seurasivat toisiaan. Telakoilla kipinät sinkoilivat hitsareiden pilleistä.Satojen tuhansien palkansaajien mieliä kalvoi silti katkeruus, tuntemus epäoikeudenmukaisuudesta.Valtiovarainministeriön talouskatsaus vahvisti keväällä 2019, että kiky leikkasi palkansaajien ansiotasoa: vuonna 2017 reaalisen ansiotason kehitys painui 0,5 prosenttia pakkaselle. Työnantajien yksikkötyökustannukset alenivat samana vuonna 2,1 prosentilla.Yrityksillä ja omaisuustuloja saavilla suomalaisilla meni jo kikyn solmimisen aikoihin laveasti. Vuonna 2016 nettomääräiset omaisuus- ja yrittäjätulot kasvoivat kansantaloudessa 7,7 prosenttia. Ensimmäisenä kiky-vuotena eli vuonna 2017 yrittämisen ja omistamisen tuottamat tulot harppasivat Suomessa ylöspäin 7,8 prosenttia. Palkansaajien ansiokehitys oli reaalisesti pakkasella.Sipilä ei vuonna 2015 voinut tietää, kuinka voimakas myötätuuli alkaisi puhaltaa jo vuonna 2016.Silti hänen ei olisi pitänyt pakottaa työmarkkinajärjestöjä sopimukseen, jota myös monet työnantajat vastustivat.Ammattiliitot olisivat kyllä hyväksyneet nollakorotukset palkkoihin.Kesäkuussa 2015 työnantajat ja palkansaajat olivat jatkaneet työllisyys- ja kasvusopimusta vuodella. Palkkoja oli nostettu vain 0,43 prosentilla.SAK:n nykyinen puheenjohtaja Jarkko Eloranta veti ammattiliitto JHL:ää kiky-kalkin syömisen aikoihin. ”Omaisuus- ja yrittäjätulojen nopea kasvu on tyypillinen ilmiö nousukauden alussa. Kiky tehtiin, kun talous jo kasvoi. Palkkojen nousu näyttää tulevan peräaaltona”, Eloranta pohti Iltalehdelle viime vuonna.Paitsi että palkankorotuksiin ei työnantajien mielestä olisi varaa. Yritykset ovat osittain oikeassa, sillä maailmantalous on täynnä epävarmuutta.Oikeampi hetki palkankorotuksille olisi ollut esimerkiksi vuosi 2018.Silloin talous kasvoi.Oppi on siinä, että Suomen hallituksien ei pidä yrittää väkivalloin puuttua työmarkkinoiden herkkään tasapainoon.Ilman kikyä vuodet 2016 ja 2017 olisivat olleet nollakorotusten aikaa, mutta katkeruutta ei olisi jäänyt kytemään. Vuosina 2018 ja 2019 palkkoja olisi korotettu maltillisesti.Nyt saattaisi olla taas nollakorotusten vuoro.Sen sijaan työmarkkinoilla purkautuvat katkeruus, kostonhalu ja neljän vuoden paine. Räjähdys on väistämätön.Voittajia ei ole. On vain häviäjiä.Toiset häviävät enemmän kuin toiset.Työnantajien ja palkansaajien leireistä löytyy molemmista ihmisiä, jotka ovat odottaneet vapaata yhteenottoa. Siinä punnitaan, kenellä on minkäkin verran neuvotteluvoimaa.Poliittisen historian ironiaa piilee siinä, että perussuomalaiset keikkuu gallupeissa kärjessä, kun ammattiliitot ajavat soppatykkinsä lakkoasemiin.Jos suomalaisessa politiikassa vallitsisi jokin logiikka, Sdp:n luulisi hyötyvän siitä, että ammattiliitot näyttävät voimaansa.Perussuomalaisten suosio romahti syyskuussa 2015. Yle uutisoi ”politiikan mannerlaattojen siirtyneen”, kun perussuomalaiset syöksyi 10,7 prosenttiin. (8.10.2015) Miinusta ropisi 4,3 prosenttiyksikköä. Saman vuoden joulukuussa SDP oli 22,7 prosentissa ja perussuomalaiset 8,9:ssä.Nyt Sdp on pääministeripuolue. Parasta olisi, jos Sanna Marinin hallitus antaisi työmarkkinoiden järjestöjen ottaa vapaasti yhteen.Yksi sosiaalidemokraattinen pääministeri kaatui jo lakkoilun sivuvaikutuksiin.Juuri siitä syntyi ongelmia vuosina 2015 ja 2016, että hallitus halusi puuttua työmarkkinoilla vallitsevaan kauhun tasapainoon.Pian ollaan tilanteessa, jossa kikyllä saavutetut voitot ovat sulaneet lakkoiluun.Kuluva talvi ja kevät saattavat jäädä historiaan murroshetkenä, jolloin ammattiliitot alkoivat menettää valtaansa. Toistaiseksi enemmistö niiden jäsenistä on hyväksynyt lakkoihin ryhtymisen.Miksi näin?Siksi, että katkeruus on sovinnon esteenä.Työnantajien on hyvä ymmärtää, että selkävoittoja ei kannata hakea. Viisas patruuna sen tietääkin. Ainakin suurimpien yritysten taseista löytyy jonkin verran palkankorotusvaraa.Yleissitovien eli kaikille tulevien palkankorotusten aikakausi on vääjäämättä päättymässä. Sen tunnustavat ay-johtajatkin, vähintään heistä viisaimmat. Huominen on työmarkkinoilla täynnä paikallista sopimista, palkanmaksua tuottavuuden perusteella.Eniten opittavaa on hallituspoliitikoilla ja puolueilla, koska suurimmat syylliset lakkoiluun löytyvät siltä sektorilta. Kauhun tasapainon häiritsemisestä syntyy vain sutta ja sekundaa - olipa pääministerinä kuka hyvänsä.Ja laskun maksaa lopulta aina keskituloinen suomalainen.",2
203,"Presidentinvaalit käydään tammikuussa 2024.Ulko- ja turvallisuuspolitiikan johtajuus jaetaan uudelleen vain reilun vuoden kuluttua.Julkisuudessa puolueet ja niiden kärkipoliitikot eivät käy presidenttipeliä. Ensin halutaan hoitaa pois alta eduskuntavaalit ja hallitusneuvottelut.Vasta niiden jälkeen puolueet asettavat presidenttiehdokkaansa, minkä jälkeen alkaa alle puoli vuotta kestävä vaalikamppailu.Näennäinen hiljaisuus johtaa harhaan. Todellisuudessa kamppailu presidenttiydestä on alkanut.Koko vaalien ennakkoasetelman ratkaisee se, kuka on nykyisen pääministeripuolueen SDP:n presidenttiehdokas.– Minua on pyydetty mukaan Jutta Urpilaisen tukiryhmään, mutta en haluaisi siihen lähteä, koska hänellä ei ole mahdollisuuksia voittaa vaaleja. Olisi myös EU-komissaarille itselleen epäreilu asetelma, että hän joutuisi jäämään sivuun komissaarin työstään, vaikka puolue ei olisi täysin hänen takanaan presidentinvaalissa, demarivaikuttaja kertoo Iltalehdelle.Soitto- ja kyselykierros demareiden vaikuttajille vahvistaa tilanneanalyysin todeksi.– Yritämme vedota Sannaan, jotta hän pyörtäisi kielteisen kantansa ja asettuisi eduskuntavaalien jälkeen puolueen presidenttiehdokkaaksi. Kannanmuutos on helposti perusteltavissa sillä, että tasavallan presidentti johtaa Suomen Nato-politiikkaa, eräs demari arvioi.Viime keväänä ja alkukesästä Sanna Marin kertoi sekä lähipiirilleen että taustakeskusteluissa, että hän ei halua tässä vaiheessa elämäänsä tasavallan presidentiksi.Asian viestiminen taustalla ei auttanut, vaan Marinin ehdokkuudella spekulointi kiihtyi kuukausi kuukaudelta.Lopulta Sdp:n puheenjohtajan oli leikattava spekulaatioilta siivet.– Voin suoraan sanoa, että en ole käytettävissä, Marin sanoi radiossa Ylen pääministerin haastattelutunnilla 19. kesäkuuta.Siitä lähtien EU:n Afrikka-komissaari Urpilainen on ollut SDP:lle itsestäänselvä kakkosvaihtoehto. Europarlamentaarikko Eero Heinäluoma olisi kokenut ja sopivakin presidenttiehdokas, mutta hänen rasitteenaan on diktaattori Vladimir Putinin syksyllä 2017 henkilökohtaisesti myöntämä Ystävyyden kunniamerkki.Heinäluoma ei kieltäytynyt ottamasta kunniamerkkiä vastaan, vaikka Venäjä oli jo miehittänyt Krimin ja tuhonnut Aleppon kaupungin terroripommituksilla maan tasalle.Urpilainen on demareille tavallaan ykkösvaihtoehto, mutta koska hän – tai kuka ikinä olisikaan puolueen ehdokas – on suuren yleisön silmissä varavaihtoehto Marinille, valituksi tulemisen todennäköisyys on hyvin pieni.Jos Marin ei ole ehdolla, suuri osa sosialidemokraattisista kannattajista äänestää ensimmäisellä kierroksella vihreiden Pekka Haavistoa.Paavo Lipponen keräsi vuonna 2012 presidentinvaalin ensimmäisellä kierroksella vain 6,7 prosenttia äänistä.Kuusi vuotta myöhemmin Tuula Haataisen ääniosuus jäi 3,2 prosenttiin.– Meillä ei ole varaa uuteen nöyryytykseen. Se olisi noloa ja söisi puolueen uskottavuutta, demarivaikuttaja kiteyttää pelin hengen.Tästä syystä SDP:ssä on virinnyt uudelleen toivo siitä, että Marin asettuisi sittenkin ehdolle.Manööveri tapahtuisi siten, että ensin käytäisiin eduskuntavaalit.Niissä demarit sijoittuvat todennäköisesti hopealle tai pronssille. Toista pääministerikautta ei siis olisi Marinille tulossa.Vaikka Marin johdattaisi demarit pääministeri Petteri Orpon (kok) sinipunahallitukseen, hän ei välttämättä mielisi itse ministeriksi. Hallituksen kakkospuolueen puheenjohtajalle olisi tarjolla arvovaltainen, mutta seremoniallinen eduskunnan puhemiehen paikka.Puhemies Marinin olisi luontevaa asettua presidenttiehdokkaaksi ja perustella aiemman kantansa pyörtämistä muuttuneilla olosuhteilla.Tasavallan presidentti johtaa Suomen Nato-politiikkaa eli edustaa Suomen puolustusliiton huippukokouksissa. Presidentti myös vastaa Suomen suhteista Naton kahteen tärkeimpään jäsenmaahan eli Yhdysvaltoihin ja Britanniaan, koska nämä eivät ole EU:n jäseniä.Kulloinenkin pääministeri johtaa Suomen EU-politiikkaa. Lähes kaikki EU:n jäsenmaat kuuluvat Suomen ja Ruotsin liittymisen jälkeen Natoon. Marin voisi argumentoida, että entisenä pääministerinä ja EU-politiikan johtajana hän tuntee suuren osan muidenkin Nato-maiden valtionjohtajista.Jos Marinista tulee vaalien jälkeen ulkoministeri tai oppositiojohtaja hänen olisi niin ikään luontevaa asettua presidenttiehdokkaaksi.Marinin tiukat ja rehelliset Venäjä-lausunnot ovat herättäneet ihailua Baltiassa, Puolassa, Yhdysvalloissa ja Britanniassa. Hän on Nato-maissa kovassa kurssissa – jopa niin suosittu, että politiikan ja diplomatian kammareissa leikitään ajatuksella, voisiko Marinista jonain päivänä tulla Naton pääsihteeri.Asioiden edellä ei pidä mennä.Periaatteen ihmisenä Marin saattaa olla järkähtämätön ja pysyä ilmoittamassaan kannassa.Silloin Suomeen ei valita sosialidemokraattista tasavallan presidenttiä – olipa puolueen ehdokas sitten Urpilainen tai nykyinen Eurooppa-ministeri Tytti Tuppurainen.Mutta Marinilla olisi mahdollisuudet voittoon. Näin demarit vakaasti uskovat.Paikka presidentinvaalin toisella kierroksella vaikuttaisi jopa todennäköiseltä.Silloin vihreiden Haaviston, kokoomuksen Alexander Stubbin ja keskustan Antti Kaikkosen välillä käytäisiin tiukka taisto siitä, kuka kolmikosta yltäisi vaalin ensimmäisellä kierroksella kahden parhaan joukkoon.Mainitut miehet ovat tällä tietoa vahvoilla puolueidensa ehdokkaiksi, ja heillä on edellytykset kerätä puoluerajat ylittävää massakannatusta.Perussuomalaisten Jussi Halla-aholla tuskin on mahdollisuuksia vaalin toiselle kierrokselle, vaan hänelle realistisempi tavoite on yrittää ylittää Timo Soinin (ps) 9,4:ää prosenttia vuodelta 2012.Marin vs. Stubb tai Marin vs. Haavisto tai Marin vs. Kaikkonen olisi äänestäjille huima kaksintaistelu, jossa lopputulos olisi aidosti avoinna. Molemmilla toisen kierroksen ehdokkailla olisi mahdollisuus voittoon.Mikäli Marin ei asetu ehdolle, kasvaa todennäköisyys, että presidenttiys ja Nato-politiikan johtajuus on kahden miesehdokkaan välinen kauppa.Joka tapauksessa presidentinvaalissa on vahvoilla ehdokas, joka on äänestäjien silmissä pätevä vuosina 2024–2030 syntyvän Nato-Suomen valtiojohtajaksi.",2
204,"Enemmistö naisista, tummaihoisista, latinoista, korkeasti koulutetuista valkoihoisista ja eläkeläisistä äänestänee Joe Bidenia Yhdysvaltain presidentinvaalissa. Donald Trumpin kannatuksen kivijalka on valkoihoinen työväestö.Jos äänioikeus olisi ruotsalaisilla, heidät voisi lisätä Bidenin tukijoiden listalle. Demokraatti Biden antoi Yhdysvaltain varapresidenttinä julkiset turvatakuut Ruotsille.– Kenenkään ei pidä ymmärtää väärin, ei herra Putinin eikä kenenkään muun. Tämä on koskematonta aluetta. Piste. Piste. Piste, Biden sanoi elokuussa 2016 Ruotsissa.Ruotsin pääministeri Stefan Löfven vastasi samana syksynä Ahvenanmaalla kysymykseen siitä, onko Ruotsilla salaiset turvatakuut Yhdysvalloilta.– Totean sen, että kun Yhdysvaltain varapresidentti Joe Biden vieraili Ruotsissa, hän sanoi, että tämä [Ruotsi] on koskematonta aluetta, Löfven painotti ja katsoi kysyjää suoraan silmiin tavalla, joka ei jättänyt sijaa tulkinnoille.Neljä vuotta myöhemmin Biden on mahdollisesti nousemassa Yhdysvaltain presidentiksi ja Löfven on edelleen Ruotsin pääministeri.Suomelle ja suomalaisille amerikkalaiset eivät ole antaneet yhtä suoria tukilupauksia.Viime viikolla julkistettiin Valtioneuvoston ulko- ja turvallisuuspoliittinen selonteko (UTP-selonteko).Kotimaisessa julkisuudessa kiinnitettiin melko vähän huomiota selonteon avainlauseisiin.Niistä ensimmäinen on seuraava: ”Venäjän tavoitteena on edelleen etupiirijakoon perustuva turvallisuusrakenne Euroopassa.”Pääministeri Sanna Marinin (sd) hallitus on laatinut selonteon yhteistoiminnassa tasavallan presidentin Saulin Niinistön kanssa. Suomen valtionjohto arvioi, että Venäjän ”kynnys sotilaallisen voiman käyttöön on madaltunut”.”Venäjän toimien johdosta turvallisuuspoliittinen tilanne on kiristynyt ja EU:n ja Venäjän väliset suhteet heikentyneet”, valtionjohto kiteyttää.Vastauksena Venäjän-uhkaan Suomen valtionjohto nostaa esille Naton ja ennen kaikkea sen vahvimman maan tärkeyden. Seuraavat virkkeet ovat selonteon painavinta sisältöä, vaikka suomalaiset poliitikot eivät niitä julkisuudessa toistele.”Naton ja Yhdysvaltain lisääntynyt toiminta ja läsnäolo Baltian maissa ja Puolassa on lisännyt vakautta Itämeren alueella. Yhdysvaltain sitoutuminen Euroopan puolustukseen on merkityksellistä koko Euroopan turvallisuuden kannalta”, selonteossa kirjoitetaan.Kun Venäjä tavoittelee itselleen etupiiriä, Suomen on 2020-luvulla valittava ulko- ja turvallisuuspolitiikassa puolensa, ellemme sitten halua joutua läntisten demokratioiden silmissä osaksi Putinin etupiiriä.Uudesta kylmästä sodasta ei ole kyse, koska eri valtioiden ja kansojen poliittisessa asemassa on tapahtunut suuria muutoksia.Virolaiset, latvialaiset ja liettualaiset elävät Naton 5. artiklan turvatakuiden suojassa. Kylmän sodan vuosina Neuvostoliitto miehitti Baltianmaita. Entinen Varsovan liiton jäsenmaa ja Neuvostoliiton vasallivaltio Puola on 2020-luvun alkaessa yksi Yhdysvaltain läheisimmistä Nato-liittolaisista, jonka maaperällä Szczecinissä sijaitsee Naton Itämeren alueen komentokeskus.Kremlissä ei voida mieltää Nato-maita Venäjän etupiiriin kuuluviksi.Läntisen puolustusliiton ulkopuolisena Venäjän naapurimaana Suomi sen sijaan on haavoittuvassa asemassa, minkä presidentti Niinistö ja Marinin hallitus tietävät.Tällöin Suomen ulko- ja turvallisuuspolitiikan keskiöön nousee kahdenvälinen suhde Yhdysvaltoihin.Ennen Trumpin valintaa Suomi kiirehti kahdenvälisen puolustusasiakirjan solmimista. Ruotsilla sellainen oli Yhdysvaltojen kanssa, ja pääministeri Juha Sipilän (kesk) hallitus pelkäsi Yhdysvaltain edellisen presidentinvaalin alla, että pienen Suomen turvallisuusmurheet eivät välttämättä olisi uuden hallinnon asialistalla korkealla.Aiejulistuksen allekirjoittivat lokakuussa 2016 puolustusministeri Jussi Niinistö ja Yhdysvaltain varapuolustusministeri Robert Work, joka edusti presidentti Barack Obaman hallintoa.Kun Work laskeutui Helsinki-Vantaalle, aseistetut Suhoi-hävittäjät loukkasivat röyhkeästi Suomen ilmatilaa.Suomen puolustushallinto kutsuu USA-asiakirjaa aiejulistukseksi. Yhdysvaltain puolustusministeriö Pentagon käyttää englanninkielistä termiä ”statement of intent”, jonka suomennos on ”aiesopimus”.Toisin kuin repivästä Twitter-retoriikasta voisi päätellä, Trump ei presidentiksi noustuaan leikannut Euroopan puolustuksen rahoitusta. Hän päinvastoin lisäsi sitä tuntuvasti.Obaman hallinto julkisti vuonna 2014 Euroopan puolustuksen uudelleen vahvistamisen ohjelman (engl. European Reassurance Initiative).Vuonna 2015 siihen käytettiin rahaa 985 miljoonaa dollaria, mutta viimeisessä budjettiesityksessään Obaman hallinto varasi vuodelle 2017 ohjelmalle 3,4 miljardia dollaria.Satamia, rautateitä, lentokenttiä ja asevarastoja on modernisoitu ympäri Eurooppaa - varsinkin Venäjän läheisyydessä - miljardeilla dollareilla, jotta amerikkalaispanssarit ja -lento-osastot pystytään kuljettamaan tarvittaessa paikalle nopeasti.Donald Trumpin hallinto on lisännyt Euroopan puolustuksen vahvistamishankkeen rahoitusta miljardeilla dollareilla. ALEXEY NIKOLSKY/SPUTNIK/KREMLINMiljardit ovat olleet Yhdysvalloilta kokonaan uutta Euroopan puolustuksen rahoitusta, eivät mantereelle jo aiemmin sijoitettujen yksikköjen ylläpitoa.Trump jatkoi ohjelmaa ja muutti sen nimen vastaamaan todellista tarkoitusta. European Deterrence Initiative -nimessä sana ”deterrence” tarkoittaa ennaltaehkäisevää pelotetta.Yhdysvallat käytti ohjelmaan viime vuonna peräti 6,5 miljardia dollaria ja käyttää siihen tänä vuonna kuusi miljardia dollaria.”Maan ulkopolitiikassa on korostunut aiempaa enemmän vahva kansallisen edun tavoittelu ja etääntyminen kansainvälisestä yhteistyöstä”, Suomen UTP-selonteossa analysoidaan Yhdysvaltoja.Puolustuspolitiikkaan arvio ei ole pätenyt.Kun Ruotsin puolustusministeri Peter Hultqvist tapasi vuonna 2017 Trumpin silloisen puolustusministerin James Mattisin Pentagonissa, matkalla oli mukana Dagens Nyheterin turvallisuuspolitiikan toimittaja Mikael Holmström. Tämä kirjoitti Mattisin sanoneen hänelle, että jos Ruotsi joutuu pulaan Venäjän kanssa, Yhdysvallat tulee avuksi. (DN 26.5.2017)Mattisin kertoma USA:n sitoutuminen Ruotsin puolustamiseen oli linjassa Obaman hallinnon politiikan kanssa.Symbolisesti kiinnostava on ruotsalaislähteiden kertoma tieto siitä, mitä Hultqvist antoi Mattisille lahjaksi Washingtonissa.Mattis sai ruotsalaiskollegaltaan Akateemisen Karjala-Seuran Itä-Karjala-kartan vuodelta 1934.Kartasta otettiin uusintapainoksia sotavuosina, ja Mattisin saama kartta oli varustettu Ruotsin sotilastiedustelun tekemillä merkinnöillä.Suomen valtionjohto ja puolustusvoimien johto ajattelevat – tai tietävät – että Ruotsi on saanut kylmän sodan tapaan salaiset turvatakuut Yhdysvalloilta.Vaikka Trumpin hallinto ei ole julkisesti kuiskaillut turvatakuista Suomelle, presidentti itse kysyi kesällä 2018 Mäntyniemessä suoraan ja kaartelematta, haluaako Suomi liittyä Natoon, mihin Niinistö antoi ”monimutkaisen suomalaisen vastauksen”.Näin kertoo kirjassaan Trumpin silloinen neuvonantaja John Bolton.Niinistö ja Trump ovat tulleet ilmeisen hyvin keskenään toimeen.  Jos Trump valitaan jatkokaudelle, tämän kahdenvälisen henkilösuhteen merkitys korostuu entisestään Suomen ulko- ja turvallisuuspolitiikassa.Silti kannattaa kiinnittää huomio siihen, missä amerikkalaiset ovat ja missä he eivät ole.Ruotsin puolustusvoimat tiedotti torstaina, että amerikkalaisjoukot harjoittelevat Etelä- ja Keski-Ruotsin rannikkoalueiden puolustamista maassa, merellä ja ilmassa.Jo viikkoja ennen maiden yhteisharjoitusta Karlskronaan on saapunut Yhdysvaltain merivoimien aluksia ja sotilaita.Yhdysvaltain V 22 Osprey -ilma-alukset saapuivat viikonloppuna Ruotsiin. Yhdysvallat ja Ruotsi harjoittelevat yhdessä Ruotsin rannikkoseutujen puolustamista. Jimmy Croona/FörsvarsmaktenErinomainenkaan kahdenvälinen suhde Trumpiin ei korvaa yhteistä harjoittelua. Tässä mielessä ruotsalaiset voisivat aivan yhtä hyvin äänestää Trumpia.Jos Joe Biden voittaa vaalit, Suomen valtionjohdon on ponnisteltava hartiavoimin sen eteen, että Yhdysvallat ei tekisi eroa Ruotsin ja Suomen välille. Muuten Suomi on pahimmassa tapauksessa vaarassa luisua UTP-selonteossa pelättyyn Venäjän etupiiriin.Hyvä uutinen on, että Yhdysvaltain ulkoasiainhallinto lukee Suomen osaksi tärkeää demokraattista maaryhmää - voittipa Biden tai Trump.Syyskuussa Helsingissä vieraili suurvallan arktisen alueen vastanimitetty koordinaattori James P. DeHart. Hänen delegaationsa kiertomatka suuntautui Helsinkiin, Tukholmaan, Osloon, Kööpenhaminaan ja Grönlantiin. ”Presidenttimme on määrännyt, että kehitämme laivaston kyvykkäitä jäänmurtajia seuraavien kymmenen vuoden aikana”, DeHart kertoi Suomeen kohdistuvasta erityiskiinnostuksesta.Erikseen hän painotti arktisen alueen tärkeyttä Yhdysvaltain ilmavoimille ja puhui sen pienistä valtioista amerikkalaisten liittolaisina ja kumppaneina.James P. DeHart tapasi syyskuussa Helsingissä sekä Sauli Niinistön että pääministeri Sanna Marinin. Yhdysvallat lukee Suomen osaksi arktisen alueen demokraattisia maita. Lauri Nurmi”Venäjän sotilaallinen aktiivisuus lisääntyy arktisella alueella. Jotkut heidän toimistaan huolestuttavat meitä: heidän isot harjoituksensa, jotka eivät ole läpinäkyviä. Olemme nähneet heidän tekevän GPS-signaalien häirintää, kun Nato on pitänyt läpinäkyviä harjoituksia alueella. Sillä on vaikutusta siviilitoimintaan, kun he tekevät sitä”, DeHart vastasi Iltalehden kysymykseen siitä, onko Venäjä uhka alueen maille, kuten Suomelle.Norjaa DeHart kuvaili ”erittäin tärkeäksi Nato-liittolaiseksi”. Hän kiitteli sitä, että Suomi ja Ruotsi tiivistävät ilmavoimiensa harjoittelua norjalaisten kanssa.Lähiajan isoin ulkopoliittinen valinta taitaa sittenkin olla, ostaako Suomi hävittäjänsä Bidenin tai Trumpin Yhdysvalloilta vai jostain muualta ja nähdäänkö amerikkalaisia Ruotsin malliin Suomessa harjoittelemassa vai ei.",2
205,"Kollektiivisella muistilla tarkoitetaan asioita ja ilmiöitä, jotka suuri osa ihmisistä muistaa.Suomi liittyi Euroopan unioniin 1. tammikuuta 1995.Suomalaiset muistuvat 1990-luvun Neuvostoliiton hajoamisesta, markan devalvaatiosta, pankkikriisistä, Nokian noususta, jääkiekon MM-kullasta, Elisabeth Rehnistä ja Hornet-hävittäjistä sekä EU-jäsenyyden hyväksymistä jarruttaneesta keskustalaisesta Paavo Väyrysestä.Lokakuussa 1994 suomalaiset olivat asettuneet jäsenyyden kannalle neuvoa-antavassa kansanäänestyksessä prosentein 57-43.Ulkoasiainvaliokunta laati mietinnön, jossa kannatettiin Suomen liittymistä EU:hun.Kun jäsenyydestä piti marraskuussa päättää eduskunnassa, varsinkin Väyrynen ja kristillisistä aiemmin eronnut Vesa Laukkanen pyöräyttivät vauhtiin puhemaratonin.Puhetta piisasi tauotta viidettä vuorokautta.Eräänäkin pimeänä syysiltana puhemies Riitta Uosukainen (kok) piipahti Viipurissa edustusmatkalla ja palasi sitten johtamaan puhetta täysistunnossa.Väyrynen puhui laittomuuksista ja kritisoi vänkäävällä tavallaan hallitusta ja eduskuntaa ""kansanedustajien itseilmaisuoikeuden riistosta”.Jarruttajat halusivat siirtää jäsenyyspäätöksen tekemisen Ruotsin EU-kansanäänestyksen yli.Eduskunnan ulkopuolella päivysti pienehkö joukko kiihkokansallisia mielenosoittajia.Yhtäläisyyksiä nyt käytävään keskusteluun EU:n elpymispaketista löytyy niin paljon, että ei ollut suuri yllätys, kun jarruttajaveteraani Väyryseltä saapui keskiviikkona nostalgiaa tihkunut tiedote.”Silloisella jarrutuskeskustelulla ja nyt toteutetulla on vahva yhtymäkohta. Elvytyspaketin kannattajat puolustavat tätä Suomelle taloudellisesti hyvin epäedullista sopimusta sillä, että olemme hyötyneet ja hyödymme kovasti EU:n sisämarkkinoista”, Väyrynen kirjoittaa.Vuonna 1994 Väyrynen oli sitä mieltä, että ennen EU-jäsenyyttä hyväksytty ETA-sopimus olisi yksinään taannut Suomelle riittävän pääsyn maanosan läntisille sisämarkkinoille.Toukokuussa 2021 EU:n päätöksiä vastustaa perussuomalaisten puheenjohtaja Jussi Halla-aho.– Korona ei tietenkään ole EU:n aiheuttama, mutta ne Etelä-Euroopan talousvaikeudet, joita niin sanotulla elpymispaketilla yritetään ratkaista, johtuvat suurelta osin integraatiosta ja epäonnistuneesta yhteisvaluutasta. Vähintäänkin yhteisvaluutta tekee yksittäisten maiden rakenteellisista ongelmista kaikkien ongelmia, Halla-aho sanoi tiistaina jarrutuskeskustelun alkukiihdytyksessä.Valtiovarainministeri Matti Vanhanen (kesk) tulkitsi välittömästi, että Halla-aho ajaa tosiasiallisesti Suomen euroeroa.– Puheenvuoro ilmeisesti kertoi, mistä tässä vastustuksessa on kyse. Jos hyväksyttäisiin nämä teidän ponnet, se olisi askel euroeron suuntaan. Sitä myös äskeisellä puheenvuorolla tavoittelitte. Saattaisi olla hyvä, että ei käytäisi varjonyrkkeilyä paketin yhteydessä, kun oikeasti on kyse siitä, mikä on perussuhtautuminen Euroopan unioniin ja Suomen jäsenyyteen siinä, Vanhanen arvioi.Kokoomuksen puheenjohtaja Petteri Orpo liittoutui EU-politiikassa keskustan kanssa perussuomalaisia vastaan.– Edustaja Halla-ahon puheenvuoro on kyllä merkille pantava. Käytännössä te tässä olette sitä mieltä, että Suomen pitäisi erota eurosta, Orpo epäili.Halla-aho ei tehnyt elettäkään hälventääkseen epäilyjä vaan heitti seuraavassa puheenvuorossaan lisää löylyä kritiikkikiukaalle.– Valuuttaliitossa pitäisi olla mekanismi, jolla jäsenmaa voidaan erottaa yhteisvaluutasta tai jonka avulla se voi hallitusti erota sieltä, Halla-aho esitti.Lähikuukausien ja -vuosien kiinnostavimpia asioita on suomalaisessa politiikassa se, kaivoivatko Halla-aho ja hänen johtamansa perussuomalaiset elpymispakettiväittelyssä itselleen samanlaisen kuopan kuin Väyrynen itselleen marraskuussa 1994.Väyrysen EU-vastaisuus käänsi hänen poliittisen tähtensä pitkään mutta vääjäämättömään laskuun.Halla-aho on Väyrysen sukua siinä mielessä, että hänelle kelpaisivat eurooppalaiset sisämarkkinat ilman yhteistä valuuttaa.Eduskunnan puhemies Anu Vehviläinen on johtanut täysistuntoja, joissa kansanedustajat ovat väitelleet EU;n elpymispaketista. Mikko Huisko / ILJos Halla-aho ja muut perussuomalaiset pitävät kiinni pyrkimyksistään horjuttaa yhteisvaluutta euroa, kokoomuksella ja keskustalla on korkea kynnys ryhtyä heidän kanssaan hallitusyhteistyöhön.Jommankumman - kokoomuksen tai perussuomalaisten - on annettava periksi eurolinjastaan. Muuten puolueet eivät kykene uskottavaan hallitusyhteistyöhön.Kävi niin tai näin, elpymispakettiväittelyssä suomalaisen politiikan jakolinjat syvenivät entisestään.",2
206,"Metsäkonserni UPM:n hallituksen puheenjohtaja ja taloustieteilijä Björn Wahlroos julkaisi vuonna 2019 kirjan Kuinkas tässä näin kävi?.Monet ay-aktiivit taisivat jättää opuksen lukemisen väliin verenpainettaan hillitäkseen.Parempi ratkaisu olisi ollut lukea teos ja oppia tuntemaan ideologisen vastustajansa ajattelua.Kirjassaan Wahlroos hahmottelee ”kasvu-Suomi”-strategiaksi nimeämänsä poliittisen ohjelman.”Käytännössä kolme ensimmäistä toimenpidettä tiellä kohti kasvu-Suomea olisivat: 1) työehtosopimusten yleissitovuuden poistaminen tai sen rajaaminen vain tiettyjä minimiehtoja koskevaksi, 2) omistamisen ja yritystulon verotuksen huomattava kevennys sekä 3) kannustinloukkuja esimerkiksi perustilin muodossa purkava sosiaaliturvauudistus”, Wahlroos kirjoittaa.Lokakuun 1. päivänä 2020 työnantajien etujärjestö Metsäteollisuus ry alkoi toteuttaa Wahlroosin strategiaa.Metsäteollisuus ilmoitti, että se ei enää jatkossa neuvottele alalle valtakunnallista ja yleissitovaa työehtosopimusta, joka koskisi metsäyritysten kaikkia työntekijöitä. Vastaisuudessa työehdoista sovittaisiin yrityskohtaisesti.Kolme viikkoa myöhemmin UPM ilmoitti palkanneensa Metsäteollisuus ry:n työmarkkinajohtajan Jyrki Holménin omaksi työmarkkinajohtajakseen.Kaikesta näki, että shakkisiirtoja oli valmisteltu pitkään ja huolellisesti.Viimeisen kuukauden aikana työmarkkinoilla on aprikoitu sitä, seuraako teollisuuden työnantajaliitoista mahtavin eli Teknologiateollisuus ry metsäalan esimerkkiä.Jos Teknologiateollisuus lakkaisi neuvottelemasta ammattiliittojen kanssa vientiyritysten työntekijöille yleissitovia työehtosopimuksia, ratkaisu käytännössä tarkoittaisi jäähyväisiä suomalaiselle työmarkkinamallille.Iltalehti  selvitti työmarkkinalähteistä, onko Teknologiateollisuus lähdössä Wahlroosin viitoittamalle tielle.Ratkaisevaa on se, mitä tapahtuu tammikuun 15. päivään mennessä.Tammikuun puoliväli on takaraja, jota ennen teknologiateollisuuden yrityksissä on sovittava, miten niissä toteutetaan – vai toteutetaanko laisinkaan – valtakunnallisessa työehtosopimuksessa sovittu kahden prosentin palkankorotuserä.Jos paikallista yhteisymmärrystä ei löydy, alan yrityksessä astuu 1. helmikuuta 2021 voimaan 2,0 prosentin palkankorotus. Sitä kutsutaan niin sanotuksi perälaudaksi.Teknologiateollisuus ry:llä on noin 1 600 jäsenyritystä. Työnantajaliitto on neuvotellut niiden työntekijöille työehtosopimuksen SAK:laisen Teollisuusliiton kanssa ja niiden toimihenkilöille työehtosopimuksen STTK:laisen Ammattiliitto Pron kanssa.Osapuolilla on pitkä paikallisen sopimisen kulttuuri, mihin alan yritysten johtajat ovat tähän asti olleet tyytyväisiä.Olennaista on, että valtakunnallinen työehtosopimus mahdollistaa lähes kaikesta niin sanotun toisin sopimisen.Esimerkiksi palkankorotus voidaan jäädyttää kokonaan tai sitä voidaan pienentää tuntuvasti, kunhan ratkaisu sopii työntekijöitä ja ammattiliittoa yrityksessä edustavalle luottamushenkilölle.Tammikuussa edessä on järjestelmän pakkastesti eli sen testaaminen, onnistuuko paikallinen sopiminen hyisinä aikoina.Suuri osa Teknologiateollisuuden jäsenyrityksistä edellyttää kahden prosentin palkankorotuksesta luopumista, koska koronakriisi on heikentänyt yritysten tuloksia ja vientinäkymiä pitkälle tulevaisuuteen.Jos ammattiliitot ja niiden luottamushenkilöt eivät tähän suostu, työntekijät saavat kyllä korotuksensa, mutta niiden hinnaksi uhkaa muodostua irtisanomisten määrän kasvaminen ja alan yleissitovan työehtosopimusjärjestelmän kuoppaaminen.Hissiyhtiö Koneen kaltaiset suuret pörssiyritykset ovat menestyneet koronakriisistä huolimatta hyvin, mutta 90 prosenttia Teknologiateollisuuden jäsenyrityksistä on alle 250 työntekijän pieniä ja keskisuuria yrityksiä.Teknologiateollisuuden PK-yrityksissä huoli on suuri, eikä konkursseiltakaan vältytä. Ne työllistävät Suomessa noin 70 000 palkansaajaa, joten kyse on suuresta joukosta työntekijöitä.Kahden prosentin palkankorotuksesta luopuminen tarkoittaisi työntekijälle vuositasolla sadoista euroista tai jopa reilusti yli tuhannesta eurosta luopumista. Se epäilemättä tuntuisi monista karvaalta.Vuonna 2018 alalla oli 24 yli tuhannen työntekijän yritystä. Ne työllistävät Suomessa yli 50 000 ihmistä.Vaikka osalla suurista pörssiyrityksistä menee kohtalaisesti, niiden Suomen-yksiköillä saattaa mennä kehnosti. Arviolta 86 prosenttia alan pörssiyritysten tuloksesta syntyy ulkomailla.Myös pörssiyrityksissä on haluja pienentää suomalaisten työntekijöiden palkankorotuksia.”Talvella on edessä happotesti. Ylöspäin on kyllä pystytty sopimaan lihavina aikoina. Metsäteollisuuden esimerkki on ilman muuta kiihdyttänyt meillä keskustelua. ’Ahaa, näinkin voi tehdä’, monet ovat tuumanneet”, eräs työnantajavaikuttaja luonnehtii tunnelmia.Teknologiateollisuudessa ei kuitenkaan aktiivisesti valmistella yleissitovasta neuvottelujärjestelmästä irrottautumista.Alan yritysrakenne on hyvin erilainen kuin metsäteollisuudessa, jossa työnantajaliittoon kuuluu vain 72 yritystä.Teknologiateollisuudessa on edelleen tuki valtakunnalliselle raamille senkin takia, että harvoilta alan yrityksiltä löytyy haluja ja rahaa palkata omia työntekijöitä neuvottelemaan luottamushenkilöiden kanssa yrityskohtaisista työehdoista.Työmarkkinajuristin palkkaaminen söisi PK-yrityksiltä helposti hyödyt, joita yrityskohtaisella sopimuksella olisi saavutettavissa.Yrityskohtaisella työehtosopimuksella ei myöskään voi sopia toisin kuin laissa säädetään.Yleissitovissa valtakunnallisissa työehtosopimuksissa sen sijaan on poikkeamismahdollisuuksia työlainsäädännöstä.Ammattiyhdistysliikkeen ensireaktio Metsäteollisuus ry:n ilmoitukseen on ollut siilipuolustukseen vetäytyminen. SAK:lainen Paperiliitto on ilmoittanut, että sen luottamushenkilöt neuvottelevat työnantajien kanssa työehdoista ja pitävät kiinni monista nykyisistä kirjauksista.Teknologiateollisuudessa työnantajat haluavat katsoa, onnistuuko paikallinen sopiminen palkoista talvella.Vasta sen jälkeen he arvioivat päämajassaan Eteläranta 10:ssä, kannattaako nykyiselle kulttuurille sanoa jäähyväisiä.Nallen tie ei välttämättä ole Herlinien ja kumppaneiden tie, mutta se saattaa sitä olla.”Talvi ratkaisee”, työnantajavaikuttaja kiteyttää pelin hengen.",2
207,"Oppositiopuolue kokoomus on ollut viime viikon tiistaista lähtien henkisesti tuuliajolla.Silloin puolueen puheenjohtaja Petteri Orpo ja eduskuntaryhmän puheenjohtaja Kai Mykkänen ilmoittivat, että kokoomuslaiset äänestäisivät EU:n elpymispaketista tyhjää eduskunnan täysistunnossa.Orpo ja Mykkänen epäilemättä ajattelivat löytäneensä kunniallisen ulospääsytien asetelmasta, jossa koko 750 miljardin euron taloussopimuksen hyväksyminen vaikutti olevan kokoomuksen ratkaisusta kiinni.Eduskunnan perustuslakivaliokunta (Pev) oli juuri linjannut, että elpymispaketin hyväksyminen edellyttäisi 2/3-määräenemmistöä.Pevissä asia politisoitui, koska elpymispaketin rahanjako on Suomelle epäedullinen.Pevin saaman selvityksen mukaan vain 30 prosenttia varoista jaetaan koronakriisin suoranaisten vaikutusten perusteella ja 70 prosenttia elpymisrahaston rahoituksesta jaetaan muiden kuin suoraan koronakriisistä aiheutuneiden kustannusten perusteella.Valiokunnassa tätä jakosuhdetta ja avustusten rahoittamista velalla pidettiin ongelmallisena EU:n perussopimuksen 125. artiklan kannalta. Siinä edellytetään tervettä finanssipolitiikkaa.Äänin 9-8 valiokunnan jäsenten enemmistö arvioi, että elpymispaketilla voisi olla ennakkotapauksen luonne.Toistuessaan menettely muodostaisi muutoksen unionin luonteeseen ja toimintaan ja edellyttäisi perustuslaissa säädettyä 2/3-enemmistöä eduskunnassa tullakseen hyväksytyksi.Oppositiopuolue perussuomalaisten puheenjohtaja Jussi Halla-aho on tammikuusta lähtien toistanut, että kuntavaalit ovat kansanäänestys pääministeri Sanna Marinin (sd) hallituksen suosiosta, muun muassa EU:n elpymispaketista.Oikeistopopulistinen perussuomalaiset vastustaa elpymispakettia.Kokoomuksen äärilaidan, esimerkiksi helsinkiläisen Wille Rydmanin, mielestä kokoomuksen ja perussuomalaisten politiikat ovat lähellä toisiaan.Vaikka Rydman ei sitä ääneen sanoisi, hänen ilmeisenä tavoitteenaan on muuttaa kokoomuksen linjaa pysyvästi ja tehdä puolueesta kansallis-konservatiivinen ja maahanmuuttokriittinen oikeistopuolue.Silloin kokoomus lakkaisi olemasta liberaali oikeistopuolue, mikä olisi fundamentaalinen linjanmuutos.Kokoomuskapinallinen Wille Rydman: ”Suomelle voi tarjota miten huonon diilin tahansa” Kun Orpo ja Mykkänen olivat kertoneet tyhjän äänestämisestä, Rydman, Janne Heikkinen ja Terhi Koulumies ilmoittivat silti äänestävänsä elpymispakettia vastaan.Heidän ja muutamien muiden kokoomuslaisten kansanedustajien tavoitteena on heikentää liberaalin ja EU-myönteisen puoluejohdon uskottavuutta.Mitä virkaa on puoluejohdolla, jonka päätöksillä oman puolueen kansanedustajat pyyhkivät ilmoitusluontoisesti pöytää?Kapinallisten toiminta näyttäytyy erikoisena senkin takia, että Orpolla on hyvät mahdollisuudet johdattaa kokoomus kuntavaaleissa suurimmaksi puolueeksi.Tyhjiä ääniä ei olisi laskettu äänestystulokseen lainkaan, mikä olisi käytännössä varmistanut elpymispaketin läpimenon.Vaikka hallituksen 117 kansanedustajasta pari-kolme olisi äänestänyt pakettia vastaan ryhmästä erottamisen uhallakin, 2/3-määräenemmistö olisi täyttynyt, kun kokoomuksen 38 kansanedustajaa olisivat olleet käytännössä poissa äänestyksestä.Useat julkiset ei-ilmoitukset keikauttivat asetelman.Yhtäkkiä uhattuina olivat niin kokoomuksen EU-myönteinen yleislinja, puoluejohdon uskottavuus kuin elpymispakettikin.Iltalehden tietojen mukaan hallituspuolueiden edustajien ja kokoomuslaisten välillä käytiin etukäteen keskusteluja siitä, että eduskunnan valtiovarainvaliokunnan mietintö antaisi EU-myönteisille kokoomuslaisille selkänojan äänestää elpymispaketin puolesta.Mietintö julkistettiin keskiviikkona, ja se sisältää useita kokoomuslaisille heitettyjä poliittisia pelastusrenkaita.Fakta on, että elpymisvälineen lainojen takaisinmaksu nostaa Suomen EU-jäsenyyden kustannuksia vuosittain noin 210 miljoonalla eurolla, jos lainoja lyhennetään aina vuoteen 2058 asti.Tätä oikeistopopulistien on helppoa toistaa julkisuudessa.Miksi Suomi sitten hyväksynee elpymispaketin?Siksi että – kuten valiokunta huomauttaa – ”EU ei ole vain maksu-unioni, vaan myös poliittinen yhteisö, jossa solidaarisuus vaikuttaa EU:n luotettavuuteen muun maailman ja rahoitusmarkkinoiden silmissä”.– Suomi on avoin, vientivetoinen, pieni talous, jolla on tiivis taloudellinen kohtalonyhteys muun Euroopan kanssa, valtiovarainvaliokunta kiteyttää.EU on Suomelle myös turvallisuusratkaisu, kun maallamme ei ole ollut kanttia liittyä läntisen puolustuksen arvoyhteisöön Natoon.Nato-sanaa ei tietenkään löydy valiokuntien mietinnöistä, mutta kupletin juonen paljastaa esimerkiksi seuraava virke: ”Erityiskohtelun vaatiminen heikentäisi myös Suomen mahdollisuuksia saada tukea tilanteessa, jossa se itse kohtaa isoja taloudellisia tai muita sokkeja.”Ilmaisu ”muu sokki” tarkoittaa tilannetta, jossa suomalaiset tarvitsisivat muilta EU-mailta solidaarisuutta Venäjän painostaessa Suomea.Nämä ovat järkisyitä, joihin tukeutuen kokoomuksen puoluejohto voisi halutessaan puolustaa elpymispakettia julkisuudessa ja vaatia puolueen kansanedustajilta ryhmäkurin noudattamista.Sisäisen puoluehajaannuksen ollessa tosiasia kokoomuksessa ei toistaiseksi ole näin tehty.Perussuomalaisten pelko asuu liian monessa kokoomuslaisessa. Heillä ei ole halua tukea puolueen yhteisen linjan muodostamista.Kun näin on, kokoomukselta on tervehenkinen itsetunto hukassa.Ne olivat puolueista juuri kokoomus ja keskusta, jotka 1990-luvun alussa veivät Suomen EU:n jäseneksi yhdessä sosialidemokraattisen tasavallan presidentin Mauno Koiviston kanssa.Nyt samat puolueet eivät enää vaikuta tietävän, mitä ne EU:sta oikein ovat mieltä, kun perussuomalaiset kritisoivat kaupungeissa kokoomuslaisia ja maaseudulla keskustalaisia siitä, että nämä olisivat rakentamassa velkaunionia.Väite on toistaiseksi epätosi, mutta perussuomalaisessa oppositiopolitiikassa sillä on viljalti käyttövoimaa.Kun keskusta on Marinin hallituksessa henkisesti oppositiossa ja kokoomus perussuomalaisten seurana kirjaimellisesti oppositiossa, seurauksena on ollut kokoomuslaisten ja keskustalaisten kiusallista julkista kiemurtelua.Samalla puoluehajaannus vaanii molempia EU-jäsenyyden arkkitehteja.Parhaillaan molempien puolueiden kansanedustajat takertuvat valtiovarainvaliokunnan mietinnön pelastusrenkaisiin, joista yksi on muotoiltu seuraavasti:”Elpymispaketti tukee jäsenmaiden talouksien toipumista koronakriisistä, mutta se ei poista julkistalouksien ongelmien juurisyitä, eikä siten laajamittaisenkaan rahoituskriisin uhkaa pitkällä aikavälillä. Valiokunta pitää siksi välttämättömänä EU-maiden talouden pidemmän aikavälin kestävyyden vahvistamista ja jäsenmaiden omaa vastuuta talous- ja finanssipolitiikkansa hoidossa.”Pidemmän aikavälin kovistelu on sanahelinää.Rehellisempää olisi sanoa, että rauhanklubin jäsenyydellä ja rauhalla on aina hintansa.Abstraktien hyötyjen argumentoiminen vaan on politiikassa vaikeaa, kun vastapuoli sanoo, että italialainen vie Veitsiluodon työttömäksi jäävältä paperiduunarilta riihikuivan kympin lompakosta.Aina 2020-luvulle asti kokoomuksen johto on julistanut puolueensa olevan Suomen EU-myönteisin. Jos tähän tulee nyt fundamentaalinen muutos, suomalainen politiikka jakautuu kahtia: kansainvälisyyttä korostavaan liberaaliin ja kansallismieliseen konservatiiviseen blokkiin.Jaolla voisi olla arvaamattomia seurauksia eri puolueiden kannatukselle. Tuskinpa perussuomalaisten kainalossa olisi tilaa yhdellekään 16-20 prosentin aisankannattajalle.Todennäköisin seuraus olisi, että kokoomus ja keskusta olisivat kannatukseltaan vielä nykyistäkin pienempiä, jos ne olisivat apupuolueita perussuomalaisten johtamassa konservatiivisessa blokissa.Marinin kanslia vaati eduskuntaa salaamaan Ylelle vuodetut kohutut muistiinpanotValtiovarainvaliokunta: EU:n elpymispakettiin osallistuminen Suomen edun mukaistaNordean analyytikot: ”Ulkomaiset sijoittajat ovat alkaneet ihmetellä, mitä ihmettä Suomessa oikein tapahtuu”",2
208,"Tasavallan presidentti Sauli Niinistö paljastaa mielipidekirjoituksessaan, mikä on hänen haaveensa.”Vuonna 2025 edessä on Etykin 50-vuotisjuhla. Jääkö se vain muistotilaisuudeksi vai pyritäänkö kunnian­himoisempaan?” Niinistö kysyy Helsingin Sanomissa sunnuntaina julkaistussa kirjoituksessaan ja julkistaa tavoitteensa neljän vuoden päästä Helsingissä järjestettävästä maailman valtionjohtajien huippukokouksesta.Toteutuessaan huippukokous olisi Suomelle diplomaattinen ponnistus vailla vertaa.Se olisi samalla Niinistön testamentti seuraajalleen. Suomessa järjestetään presidentinvaali tammikuussa 2024, eikä perustuslaki salli Niinistön asettua ehdolle kolmannelle kuusivuotiskaudelle.Tuskin hänellä halujakaan sille olisi. Perhe ja ihmiselämän rajallisuus epäilemättä ovat 72-vuotiaan Niinistön ajatuksissa.”Ja varmuuden vuoksi sanottakoon: kotisohvalta olisi sitten aikanaan upea seurata lopputulosta, Helsingin huippukokousta”, Niinistö kirjoittaa.Asetelma on lähtökohdiltaan hieno ja tuo esille suomalaisen ulkopolitiikan perinnettä: jatkuvuutta ja vakautta sukupolvelta toiselle.Tasavallan presidenttinä Niinistö käyttäisi valtakautensa loppusuoran Helsingin huippukokouksen edistämiseen. Hänen seuraajansa ottaisi viestikapulan vastaan ja varmistaisi hankkeen onnistumisen.Jotta Niinistön aloitteen merkitys on mahdollista ymmärtää, on tiedettävä, mikä oli vuonna 1975 Helsingissä järjestetty Etyk-huippukokous ja sen tausta.Elettiin kuuminta kylmää sotaa.Maailma oli horjunut 1960-luvun alussa ydinsodan partaalla, kun Neuvostoliitto oli yrittänyt siirtää ydinkärkiä Kuubaan, Yhdysvaltain etupihalle.Amerikkalaiset sotivat Vietnamissa.Keväällä 1969 Neuvostoliitto esitti kaikille Euroopan valtioille valmisteluita yhteisen turvallisuuskonferenssin koolle kutsumiseksi.Moskovan kainalossa oli helppoa nähdä ketunhäntä - olihan se edellisenä kesänä katkaissut väkivaltaisesti ja julmasti miehityksellä Tshekkoslovakian tien kohti ihmiskasvoista sosialismia ja demokratiaa.Suomen hallitus, jota johti pääministerinä muuan Mauno Koivisto (sd), ehdotti konferenssin valmistelemista ilman ennakkoehtoja. Helsingissä konferenssi nähtiin keinona vahvistaa Suomen itsenäisyyttä ja tunnettuutta.Suomi lähetti kaikille Euroopan valtioille ja Natossa valtaa käyttäville Yhdysvalloille ja Kanadalle aloitteen, jossa suomalaiset tarjoutuivat hoitamaan kokouksen valmisteluja koskevat hallitusten väliset konsultaatiot ja isännöimään konferenssia.Yllättäen Nato-maat tarttuivat aloitteeseen, mutta ne asettivat Etyk-konferenssille ehtoja: agendalle piti ottaa paitsi valtioiden välisiä suhteita hallitsevia periaatteita, kuten voimankäytön kieltäminen, myös ihmisten, ajatusten ja tiedon vapaaseen liikkuvuuteen tähtääviä jaloja periaatteita.Asiat oli ryhmitelty kolmeen koriin. Ne olivat: (1) turvallisuus, (2) talous ja tiede sekä (3) inhimillisen toiminnan eri alat.Neuvostoliitto luuli, että ykköskori sementoisi ikuisiksi ajoiksi Euroopan kahtiajaon ja kommunistisen diktatuurin sen satelliittivaltioissa.Länsimaiden diplomaatit olivat ovelampia.Julkinen puhe ihmisoikeuksista ja julkaisunvapaudesta kuulosti idealistiselta romantiikalta, mutta alkoi muuttua 1980-luvulla todeksi, kun esimerkiksi Puolan solidaarisuusliike ja sen johtaja Lech Wałęsa vetosivat vapauksia vaatiessaan Etykin päätösasiakirjaan.Helsingin henki vahvistui vapauden hengeksi ja jäi eloon diplomaattisena käsitteenä.”Aikanaan kokousta moitittiin Euroopan kahtiajaon vahvistamisesta. Mutta kiitokset seurasivat lopulta runsaan vuosikymmenen viiveellä. Etykin nähtiin osaltaan johtaneen muutokseen – vapauden, demokratian ja oikeuksien vahvistumiseen koko maanosassa. Elämme jälleen suurten jännitteiden keskellä. Epävakaus lisääntyy. Demokratian eteneminen on pysähtynyt, jopa taantunut. Maailmalla on huutava tarve turvallisuuden, yhteistyön ja luottamuksen lisäämiseen”, Niinistö arvioi.Yhdysvaltain presidentti Gerald Ford (oik.) ja Neuvostoliiton kommunistisen puolueen pääsihteeri Leonid Brezhnev kohtasivat helteisessä Helsingissä kesällä 1975. Brezhnev tuskin aavisti, että Etyk-konferenssi jyrkensi kommunistisen diktatuurin alamäkeä. Pressfoto/AP/IL-arkisto.Mikä sitten voisi olla Helsinki 2025:n konkreettinen sisältö ja tavoite?Niinistö mainitsee arktisen alueen ilmasto-ongelmat, mustan hiilen.Teemaa on mahdollista yrittää laajentaa siten, että Suomi kutsuisi koolle maailman ilmastohuippukokouksen.Ydinaserajoituksille on edelleen huutava tarve.Etykin ensiaskeleena oli marras-joulukuussa 1969 Helsingissä järjestetty Yhdysvaltain ja Neuvostoliiton välinen strategisten aseiden rajoittamisneuvotteluiden (SALT) aloituskierros.Aserajoitukset ja pieniä valtioita suojeleva kansainvälisen oikeuden kunnioitus sopisivat Helsingin huippukokouksen asialistalle.Avoimesta maailmankaupasta ja tieteellisen tiedon jakamisesta kaikkien valtioiden välillä voitaisiin niin ikään sopia. Terveysturvallisuus nousisi asialistalle koronan jälkeisessä ajassa.Helsingissä maailman valtionjohtajat voisivat sopia pelisäännöistä, joita kaikki noudattavat seuraavan pandemian iskiessä. Ehdottoman tärkeää on, että rokotekehityksessä ja rokotteiden valmistuksessa maat eivät panttaa tieteilijöiden tutkimustuloksia eivätkä lääketehtaidensa tuotteita.Afrikan valtioiden itsenäisen kehityksen vahvistaminen voisi myös olla keskusteluissa.Helsingin hengelle on aidosti tilausta.Realismin nimissä on muistettava, että demokraattiset valtiot tuskin innostuvat huippukokouksesta, joka vahvistaisi niin kutsuttujen digitaalisten diktatuurien asemaa maailmanpolitiikassa.Yhdysvalloille ja EU-maille on 2020-luvulla ensiarvoisen tärkeää, että Kiina ja Venäjä eivät pääse niskan päälle, kun maailmassa määritellään periaatteita tietoverkkojen avoimuudesta ja käyttöperiaatteista.Nato-maat tuskin innostuvat huippukokouksesta, jossa Venäjä ja Kiina saisivat oikeutusta sotilaallisen voiman käytölle osana politiikkaansa. Itä-Ukrainan sotaan pitäisi lähivuosina löytää neuvotteluratkaisu.Vähemmistöjen oikeudet olisivat todennäköisesti nekin vuotava haava neuvottelupöydässä. Uiguurien vaino ja Hongkongin opiskelijoiden kohtalo ovat kriittisiä kysymyksiä Kiinan ja länsivaltojen keskusteluissa ihmisoikeuksista.Sudenkuoppia diplomaatit löytävät halutessaan paljon, mutta aina kannattaa yrittää.Todennäköisesti Niinistö on tunnustellut etukäteen suhtautumista aloitteeseensa puhumalla siitä amerikkalaisten ja venäläisten kanssa - mahdollisesti myös kiinalaisten ja ranskalaisten.Yhdysvaltain Helsingin-suurlähetystössä ainakin suhtaudutaan myönteisesti Suomeen diplomaattisten tapaamisten paikkana.Maailma on toki muuttunut 50 vuodessa, eivätkä kaikki valtionjohtajat välttämättä innostu laajoista monenkeskisistä huippukokouksista.Etyk-konferenssin päätösistunto järjestettiin Finlandia-talossa 30.7.-1.8.1975.Päätösasiakirjan juhlavaa allekirjoitusta olivat edeltäneet Genevessä edellisvuoden syyskuusta alkaen käydyt valtuuskuntien neuvottelut.Nopeassa verkkoajassa huippukokousta tuskin edeltäisi vuoden mittainen konferenssi.Tämän ja ensi vuoden aikana Niinistön aloite saanee konkretiaa myös julkisuudessa.Oletettavasti Yhdysvaltain, Kiinan ja Venäjän ulkoasiainhallinnot, mahdollisesti jopa presidentit, ottavat siihen kantaa, samoin EU-komissio ja britit.Jos liennytys nytkähtää pandemian jälkeisessä ajassa eteenpäin ja maailman valtionjohtajat todella kokoontuvat neljän vuoden päästä Helsingissä, Suomen kansainvälinen asema vahvistuu.Oma turvallisuuspoliittinen lukunsa on se, voisiko Suomi hakea puolustusliitto Naton jäsenyyttä tilanteessa, jossa se pohjustaa Helsingin huippukokousta. Ovia ei kannata sulkea edes rajoitetuksi ajaksi.Niinistölle kokouksen pohjustaminen tarjoaa kunnianhimoisen haasteen ja aidon onnistumisen mahdollisuuden.Hänen seuraajansa saappaat ovat suuret.Tietoisuus Helsingin huippukokouksesta vahvistaisi entisestään kaikkein kokeneimpien politiikkojen osakkeita presidenttipörssissä.Kovin kaukaa haettu ei ole veikkaus, että Niinistön seuraaja löytyy kolmikosta Olli Rehn, Alexander Stubb ja Jutta Urpilainen. Mahdollisuutensa on myös Pekka Haavistolla tai Ville Niinistöllä ja Eero Heinäluomalla sekä Jan Vapaavuorella.Jonkun muun presidenttiys olisi vuoden 2021 lähtökohdista yllätys.Heitä kaikkia epäilemättä motivoi ajatus Helsingin hengen herättämisestä eloon kesällä 2025.”Neljän vuoden päästä juhlittaessa ajankohta olisi sovelias sille, että Helsingin henki palautetaan maailmalle. Jälleen tarvitaan myönteistä kierrettä, Etykin arvokasta perustaa, vapauden, demokratian ja oikeuksien arvoja kunnioittaen”, Niinistö kiteyttää yhteisen tavoitteen.",2
209,"Kun jonkin asian taustalla on valtiovarainministeriön kansliapäällikkö Martti Hetemäki, on laatu taattua. Siitä seuraa väistämättä nikottelua, koska suoraan ja avoimesti ajatuksensa julki lausuvat virkamiehet eivät jätä poliitikoille mahdollisuutta painaa päätään piiloon.Hetemäki johti hallituksen asettamaa työllisyystyöryhmää.Perjantaina julkistettu paketti sisältää myrkkypillerin, jonka nieleminen nostaisi yli 55-vuotiaiden suomalaisten työllisyysastetta merkittävästi 2020-luvulla.VM:n johtavat virkamiehet esittävät kaikkien varhaisen eläköitymisen mahdollisuuksien poistamista.”Luovutaan Ruotsin mallin tavalla mahdollisimman kattavasti ikääntyneitä koskevista varhaisen työelämästä poistumisen väylistä. Tämä tarkoittaa työkyvyttömyyseläkkeitä koskevien erityissäännösten poistamista, osittaisesta varhennetusta vanhuuseläkkeestä luopumista sekä niin sanotusta eläkeputkesta eli ansiosidonnaisen lisäpäivistä sekä muusta tähän kytkeytyvästä erillislainsäädännöstä luopumista”, työryhmä esittää.Ruotsissa vastaavia työelämästä poistumisen tapoja ei ole, ja vaikutuksen voi lukea tilastoista: Suomessa yli 55-vuotiaiden työllisyysaste on merkittävästi muita Pohjoismaita, etenkin Ruotsia, matalampi. Esimerkiksi vuonna 2019 Ruotsissa 55–64-vuotiaiden työllisyysaste (77,7 %) oli noin 11 prosenttiyksikköä korkeampi kuin Suomessa (66,8 %).Tällä kertaa tilasto ei ole emävale, vaan vahva argumentti, joka puoltaa VM:n esitysten toteuttamista.Kannattaa ottaa huomioon, että työkyvyttömyyseläkettä ei kukaan tietenkään poistaisi. Jos ihminen ei enää aidosti pysty työhön, hän saa siitä vapautuksen.Suomessa vaan on käynyt niin, että ikääntyneitä koskevasta työelämän erityislainsäädännöstä on tullut eräänlainen takaportti poistua työelämästä siinä vaiheessa, kun töissä oleminen ei enää huvita, työnantaja tuuppaa iäkkäämpiä eläkkeelle tai työelämän menossa jaksaminen tuntuu vaikealta muista kuin lääketieteellisistä syistä.”Esimerkiksi työttömyysturvan lisäpäivillä (ns. eläkeputki) on useiden tutkimusten mukaan työllisyyttä heikentävä vaikutus ja aiempina vuosina toteutettuja eläkeputken alaikärajan nostoja on seurannut positiivinen vaikutus ikärajan alle jäävien ikääntyneiden työttömien uudelleen työllistymisen todennäköisyyteen”, työryhmä huomauttaa.Nyt historiaan siirtyisi siis koko eläkeputki, minkä jälkeen eläkkeelle pääsisi työelämästä jatkossa vain vanhuuseläkkeelle, joka koittaisi kullekin ikäluokalle sille eläkeuudistuksessa määritellyn iän täyttyessä. Käytännössä työssä nyt olevien suomalaisten olisi jatkettava töissä noin 65-67-vuotiaiksi.Vaihtoehtona työssä olemiselle olisi työttömyys, ei enää jokin räätälöity eläköitymiskeino.VM:n Olli Kärkkäinen perustelee ikääntyvien työllisyyteen keskittymistä sillä, että OECD:n kaltaisten asiantuntijajärjestöjen edustajat säännöllisesti ihmettelevät Suomen VM:n suuntaan, miksi yli 55-vuotiaiden työllisyysaste on Suomessa matalampi kuin verrokkimaissa.Kieltämättä tuntuu erikoiselta, miksi yli 55-vuotiaat eivät menestyisi ja viihtyisi työssään myös Suomessa, kun se monissa muissa Euroopan maissa on vertailujen perusteella mahdollista.Kärkkäinen huomauttaa - aivan oikein - että kepin lisäksi on tultava parannuksia työhyvinvointiin, jotta ikääntyvien jatkaminen työelämässä vanhuuseläkkeelle asti olisi realistista.Ay-liikkeen ensireaktio on arvattavissa. Ammattiliitoille eläköitymisen eri väylien poistaminen ei käy. Se tarkoittaisi vuosikymmenien saatossa taistelluista poliittisista saavutuksista luopumista.Jos ay-liike suhtautuu esityksiin kielteisesti, niiden hyväksymisestä tulee erittäin vaikeaa SDP:lle ja vasemmistoliitolle.Olisi silti väärin moittia totuudenpuhujaa eli tässä tapauksessa Hetemäkeä ja kumppaneita.Työllisyysastetta ei Suomessa nosteta helpoilla keinoilla. Jonkun silmäkulmaan kihoaa väistämättä kyynel.Jotta työllisyystoimissa päästäisiin eteenpäin, työnantajilta kaivattaisiin nyt viestiä siitä, että ne ovat aidosti valmiita ja halukkaita pitämään 55-67-vuotiaat työntekijät palveluksessaan.Työllisyysasteen nostaminen edellyttää Suomessa kulttuurimuutosta: nuoruutta ja nopeutta ei voi yksin ihailla, vaan on arvostettava asiantuntemusta, kokemusta ja yksilöllisiä työtapoja. Tämä kulttuuri etenee, jos paikallinen sopiminen etenee työpaikoilla myönteisellä tavalla.Poliittisena analyysina on hyvä todeta, että Hetemäen työryhmän esittämä paketti on kaikkea muuta kuin helposti hyväksyttävissä. Kynnystä nostaa se, että työelämässä vallitsee epäluottamusta työnantajien ja työntekijöiden etujärjestöjen välillä. Myöskään työpaikoilla kaikki työntekijät eivät usko, että työnantajat haluavat ihmisten jatkavan töissään kuudenkymmenen ikävuoden lähestyessä ja sen jälkeen.Kyse on ongelmasta varsinkin suorittavissa työtehtävissä. Asiantuntijatehtävissä yli 55-vuotiaiden työntekijöiden asema on hieman parempi. Niissä kokemus on usein valttia. Fyysisyyttä vaativissa työtehtävissä ikääntyminen tuottaa omat vaikeutensa.Rehellisyyden nimissä on todettava sekin, että jokaisen ihmisen omalla vastuulla on myös huolehtia kunnostaan ja terveydestään. Tätä vastuuta ei koskaan voi täysin poistaa.Vaikka Hetemäen raportti on eräänlainen myrkkypilleri, tarjolla todennäköisesti olevat 60 000 koronakriisistä riippumatonta uutta työpaikkaa ovat asia, jota hallituspuolueet eivät voi kevyesti sivuuttaa.Hallitus on itse työryhmän asettanut. Sen on myös uskallettava luottaa valtakunnan etevimpiin virkamiehiin. Hetemäki on oikeassa, kun hän sanoo, että julkinen talous seisoo tai kaatuu työllisyyden mukana. Hän on siinäkin enemmän kuin oikeassa, että työllisyysasteen nostaminen poistaa yhteiskunnallista eriarvoisuutta.Ja, kuten Hetemäki varoittaa, koronakriisin nostama massatyöttömyys on vaarassa muuttua luonteeltaan pysyväksi, ellei hallitus reagoi nopeasti ja yritä nostaa työllisyyttä uudistuksilla.Viestintuojaa ei pidä vetää syksyn saapuessa julkisuudessa kölin ali - vaan keskittyä itse asiaan: työllisyyden nostamiseen uusilla päätöksillä.Video: Näitä toimia VM esittää: Eläkeputki pois, työttömyysturvan kestoa porrastettaisiin – katso tiedotustilaisuus tästä IL-TV",2
210,"Demokraattisissa maissa ei ole riittävän hyvin ymmärretty, mikä on Venäjän aloittaman tuhoamissodan reaalipoliittinen totuus: eurooppalaiset demokratiat ovat välillisesti sodassa Venäjää vastaan.Eikä paluuta valitulta tieltä ole, ennen kuin Vladimir Putinin armeija on pysäytetty sotilaallisesti. Muussa tapauksessa Ukraina tuhoutuu, Eurooppaan tulee miljoonia pakolaisia lisää ja aseellinen konflikti siirtyy nykyisen Ukrainan ja Puolan rajalle – mahdollisesti myös Baltianmaiden ja Suomen rajoille.Torstaina on jälleen yksi käänteentekevä päivä Ukrainan aseistamisessa moderneilla läntisillä aseilla.Puolan ja Britannian aloite panssariprikaatin muodostamisesta Ukrainan asevoimiin on ulko- ja turvallisuuspolitiikan lähteiden mukaan toteutumassa.Britannian puolustusministeri Ben Wallace ja Puolan puolustusministeri Mariusz Błaszczak julkistavat Tapan Nato-tukikohdassa lisää tietoja panssarituesta Ukrainalle.Sota Euroopassa on kuin pahaa unta, eivätkä ihmiset halua uskoa todeksi sen reaalipoliittisia tosiasioita. Tämä on inhimillisesti ymmärrettävää, mutta johtaa vaaralliseen toiveajatteluun ja päätöksenteon hitauteen.Putin sanoi keskiviikkona Pietarissa, että voitto Ukrainassa on varma.Retoriikka tarkoittaa sitä, että Venäjä yrittää miehittää Ukrainan tavanomaisilla aseilla hinnalla millä hyvänsä.Tiedustelulähteet kertovat, että Venäjän talous ja teollisuus on jo siirretty sotatalouden aikaan. Tämä tarkoittaa sitä, että maan tehtaat yrittävät valmistaa aseita, ohjuksia ja ammuksia yötä päivää.Toisessa maailmansodassa sotaa käyneiden maiden budjeteista kului jopa 70 prosenttia sotimiseen ja varustautumiseen. Näin oli esimerkiksi Suomen kohdalla talvisodassa, selviää uutuuskirjasta Kylmästi laskeva mies – talousmies Risto Rytin elämä.Autoritäärinen Venäjä on valjastanut yhteiskuntansa sota-asentoon, ja se tarkoittaa sitä, että demokratioiden on tuettava Ukrainaa jatkuvalla aseiden ja ammuksien viennillä sekä ukrainalaisten sotilaiden koulutuksella.– Demokratioilla on kiire ajaa teollisuutensa ylös ja tuotantonsa täyteen vauhtiin, ulko- ja turvallisuuspolitiikan vaikuttaja sanoo.Jos näin ei tehdä, Ukraina häviää sodan ja lakkaa olemasta itsenäisenä valtiona.Kysyin Wallacelta ukrainalaisten sotilaiden koulutuskeskuksessa, mitä tapahtuu, jos Putin voittaa.– Jos Putin voittaa, maat kuten Suomi ovat enemmän uhattuina, eivät vähemmän, hän aloitti analyysinsa.– Maat ovat vaarassa, jos Putin havaitsee, että hän voi menestyä uhkaamalla ihmisten itsemääräämisoikeutta, käyttämällä energia-asetta ihmisten kiusaamiseen, rikkomalla kansainvälistä oikeutta ja käyttämällä raakalaismaisuutta, Wallace jatkoi.Demokratioilla ei ole vaihtoehtoja.Näin ajattelevat britit, puolalaiset, virolaiset, latvialaiset, liettualaiset – ja enemmistö suomalaisista ja Suomen valtionjohto.– Tämä on fundamentaalinen taistelu miestä ja hallitusta vastaan, jotka sivuuttavat lait ja ihmisoikeudet, Wallace tähdensi marraskuussa.Huomio kannattaa kiinnittää sanaan fundamentaalinen. Putinin kanssa ei ole mahdollista neuvotella rauhasta, ennen kuin hänen hyökkäysarmeijansa on lyöty sotilaallisesti.Tapassa läsnä ovat myös kaikki Baltianmaiden puolustusministerit: Viron Hanno Pevkur, Latvian Ināra Mūrniece ja Liettuan Arvydas Anušauskas.Puolustusministerit neuvottelevat siitä, miten Ukrainan armeijalle saadaan muodostettua panssariprikaati.Sen aseistuksen rungon muodostaisivat Challenger 2 ja Leopard-taistelupanssarivaunut. Niitä tukisivat kevyemmät rynnäkköpanssarit.Sotilaslähteiden mukaan brittistandardien panssariprikaatilla on 56 raskasta taistelupanssaria. Amerikkalaisilla vastaava luku on 87 ja venäläisillä 94.Suomalaisen panssariprikaatin luku ei ole julkinen tieto. Valistunut arvio on, että Suomen 200 Leopardista pystytään muodostamaan kolme panssariprikaatia Suomen puolustamiseksi.Ukrainan uuden panssariprikaatin vaunujen huolto- ja ylläpito-organisaatio sijaitsisi joko kokonaan Ukrainassa tai osittain Puolan puolella. Näin lähteet arvioivat.Vaunujen miehistöjä koulutettaisiin eri JEF- ja Nato-maissa.Saksa kipuilee edelleen jälleenvientilupien kanssa. Saksalaiset ministerit ovat arvioineet, että maa ei asettuisi poikkiteloin, jos jokin maa pyytäisi jälleenvientilupaa saksalaisvalmisteisille Leopardeille. Ensimmäinen pyytäjä lienee Puola.Sen jälkeen Suomelta odotetaan muutamien Leopardien antamista prikaatin aseistukseksi.Ukraina tarvitsee selviytyäkseen moderneja aseita, joita käyttävät eri maiden Nato-sotilaat. Kuvassa on Viroon sijoitettuja ranskalaisia alppijääkäreitä. Elle LaitilaTorstain julkistuksilla Britannia, Puola ja Baltianmaat haluavat painostaa Saksaa. Viimeisimpänä jarrutuskeinonaan saksalaiset yrittävät kytkeä osallistumisensa amerikkalaisten mukaantuloon.Tämä on juuri sellaista Venäjän-pelkoa, joka saa demokratiat näyttämään heikoilta.Ukrainan presidentti Volodymyr Zelenskyi huomautti Davosissa Maailman talousfoorumissa, että kun demokratiat jahkailevat, terroristivaltio murhaa ihmisiä.Zelenskyi kertoi, että aseapu ei saavuta Ukrainaa tarpeeksi nopeasti eikä sitä ole riittävästi.Hätähuuto on todellinen. Se on syytä ottaa todesta.Yhden panssariprikaatin jälkeen Ukraina tarvitsee toisen ja kolmannen.Lisäksi ukrainalaisille pitäisi antaa pitkän kantaman raketteja, joilla he pystyvät iskemään Venäjään asemiin satojen kilometrien syvyyteen, myös Venäjän maaperälle.Ukrainalla on olemassa laukaisualustat, mutta raketit puuttuvat. Maa tarvitsee myös modernit ilmavoimat.Nämä ovat reaalipoliittisia totuuksia, jotka toistuvat taustakeskusteluissa ulko- ja turvallisuuspolitiikan lähteiden kanssa.Jos demokratiat eivät halua rakentaa Ukrainalle modernia ja vahvaa kaikkien aselajien armeijaa, Venäjä todennäköisesti miehittää Ukrainan ennemmin tai myöhemmin.Sekin olisi valinta, todennäköisesti kohtalokas.Ukrainan pelastaminen olisi helpompaa, jos päättäjät demokratioissa avaisivat silmänsä ja sisäistäisivät ikävät mutta väistämättömät tosiasiat.",2
211,"Eräs kokoomusvaikuttaja kertoi hiljattain, että hän pitää realistisena vaihtoehtona seuraavaksi hallituspohjaksi ”edistyksellisten puolueiden hallitusta”.Hallituksen muodostaisivat kokoomus, SDP, vihreät ja RKP.Neljän puolueen edustajista saisi todennäköisesti kasaan enemmistöhallituksen. Nykyisessä eduskunnassa nelikolla on 108 kansanedustajaa.Keskustasta ei kuulemma hallitukseen ole, koska puolue on sekaisin kuin seinäkello.Samaa sanovat keskustan voimahahmot itsekin: ”Meidän suuntamme on seuraavaksi oppositioon.”Keskustan sisäisen kompassin osoittaminen kohti oppositiota vaikeuttaa konservatiivihallituksen pohjustamista. Perussuomalaisilla, kokoomuksella ja kristillisdemokraateilla olisi tällä hetkellä eduskunnassa kolmistaan 83 kansanedustajaa, eikä liene realismia, että puoluekolmikko ylittäisi vaalienkaan jälkeen sadan edustajan maaliviivaa.Keskustalaiset ovat toki mestareita kääntämään takkinsa, mutta sen varaan ei parane kenenkään muun laskea.Ja kun näin on ja Sanna Marinin ja Jussi Halla-ahon istuttaminen samaan hallitukseen vaikuttaa poliittisten arvojen luonnonlakien vastaiselta, ovat demareiden ja kokoomuksen strategit alkaneet tunnustella vihertävän sinipunan edellytyksiä.”Keskusteluja on käyty”, sanoo demari.”Kiinnostusta meihin on osoitettu”, tuumaa kokoomuslainen.Kumpaisenkin otsa menee kurttuun, kun puhe kääntyy siihen, mikä on esteenä liennytykselle.Pääministeri Marinin ja kokoomuksen välinen taloustaisto alkaa saada apokalyptisia sävyjä. Hukka perii ja kuolo korjaa, jos talouspolitiikkaa harjoitettaisiin siten kuin vastapuoli tekee.Varoittelut maailmanlopusta ovat olleet molemminpuolisia.Keskiviikkona Marin intoutui opettamaan kokoomuslaisille miljardimatikkaa.”Kyllä ihmisillä on oikeus kuulla, mistä kokoomus leikkaa sen noin miljardin. Ei se ihan mistä tahansa tule. Se on aika iso raha”, pääministeri ryhtyi ministeriaitiossa luokanopettajaksi.Marinin puheenvuoro kannattaa kuunnella (linkki siihen avautuu tästä), sillä äänensävyt ja -painot kertovat omaa lahjomatonta kieltään pääministerin suhtautumisesta kokoomukseen puolueena.”Leikkaatteko te ammatillisesta koulutuksesta, lukiokoulutuksesta, perusopetuksesta, kenties varhaiskasvatuksesta - entä leikkaatteko te ihmisten sosiaali- ja terveyspalveluista, koska nämä ovat budjetissa suurimmat momentit, suurimmat menoerät?” Marin sanaili.Marinin miljardissa on kyse siitä, että hallitus sopi puoliväliriihessään ylittävänsä niin sanotun menokehyksen ensi vuonna 900 miljoonalla eurolla ja vuonna 2023 puolella miljardilla eurolla.Kokoomuslaiset kritisoivat sitä, että Marinin hallitus ei kääri hihoja ja ala toden teolla leikata julkisia menoja.”Puheet siitä, että tämä hallitus ei jätä seuraajalleen mitään menoperintöä, ovat - anteeksi vaan - ihan höpöhöpöä. Te nimittäin vaalikauden alussa jo lisäsitte pysyviä menoja 1 400 miljoonaa euroa vuositasolla. Ja tämän perinnön te jätätte, tai ainakin yli miljardin siitä, vaikka 370 miljoonalla eurolla pienentäisitte menoja”, kokoomuksen Ben Zyskowicz kohdisti vastasivalluksensa Marinille ja keskustalaiselle valtiovarainministerille Matti Vanhaselle.Sanna opettaa Benille, että miljardi on kuule aika iso raha.Ben vastaa siihen, että puhutte talouspolitiikasta - sori nyt vaan - höpöhöpöä.Sinänsä on liikuttavaa, että miljardi on kaiken koronaelvytyksen jälkeen taas iso raha.Liennytettävää totisesti riittää, mutta politiikassa henkilösuhteiden pitäisi olla edes välttävässä kunnossa hallitus-oppositio-rajan yli.Edellisellä vaalikaudella pääministeri Juha Sipilä (kesk) ja oppositiojohtaja Antti Rinne (sd) soittelivat toisilleen.Heinäkuussa 2017 he kohtasivat puolenyön aikaan porilaisessa Vaakuna-hotellissa. Siellä Sipilä tarjosi sote-ratkaisuun uutta mallia ilman valinnanvapautta, jos SDP olisi sitä hallituksessa tai hallituksen ulkopuolella valmis tukemaan.Rinne on kertonut yöllisen salatapaamisen olleen hänen oppositiovuosiensa mieleenpainuvin neuvottelu: ”Sipilä soitti minulle. Tapasimme Porissa Suomi-areenan tapahtumien yhteydessä. Meillä oli hotellissani tapaaminen yöllä kello 23 alkaen.”Sipilän yhteydenotto kietoutui sote-uudistuksen ympärille.Eduskunnan perustuslakivaliokunta oli linjannut paria viikkoa aiemmin, että Sipilän hallituksen esitys sosiaali- ja terveyspalveluiden laajan valinnanvapauden toteuttamistavasta oli perustuslain vastainen.Pakkoyhtiöittäminen eli suomalaisten arkisten palveluiden tuottajavastuun antaminen ensisijaisesti yrityksille ei käynyt.Keskustan ja kokoomuksen sote-lehmänkaupan toista osaa eli 18 itsehallinnollisen maakunnan pystyttämistä perustuslakivaliokunta piti perustuslain mukaisena.Sipilä ymmärsi, että valinnanvapauden uudelleen valmistelussa loppuisi aika kesken, kuten lopulta kävikin.”Hotellihuoneessa pääministeri kysyi, olemmeko valmiita tulemaan hallitukseen siten, että SDP ja keskusta toteuttaisivat soten yhdessä ilman markkinamallia. Hallitusohjelma olisi pysynyt muuten ennallaan; vain soten valinnanvapaus olisi jätetty pois”, Rinne kertoo elämäkertateoksessaan.Sipilä on jääräpäisesti kiistänyt asian, mutta Rinteen suoran todistuksen lisäksi on muitakin ihmisiä, jotka kertovat, että Sipilä oli valmis pettämään hallituskumppaninsa kokoomuksen ja heittämään sen oppositioon.Kertomus Porin yöstä on merkityksellinen siksi, että tällä kertaa se on keskusta, joka on liipaisimella lentää ulos hallituksesta - tosin omasta vapaasta tahdostaan.Tasavallan presidentti Sauli Niinistö on asettanut ennenaikaisten eduskuntavaalien riman korkealle. Lauri NurmiJos Marinin hallitus kapsahtaisi soteen, liikenteen päästövähennyksiin tai ihan vaan keskustan identiteettikriisiin, tasavallan presidentti Sauli Niinistö patistaisi puolueita yrittämään uuden hallituksen muodostamista nykyisestä eduskunnasta.”Aika monta kertaa saisi puolueiden lähetystö varmaan Mäntyniemessä ravata, ennen kuin ennenaikaiset eduskuntavaalit järjestettäisiin”, arvioi eräs eturivin poliitikko.Valtiosäännön nojalla tasavallan presidentillä on toimivaltaa uusien eduskuntavaalien määräämisessä, vaikka hän ei niitä vastoin eduskunnan tahtoa voi enää määrätä.”Tasavallan presidentti voi pääministerin perustellusta aloitteesta ja eduskuntaryhmiä kuultuaan sekä eduskunnan ollessa koolla määrätä ennenaikaiset eduskuntavaalit toimitettavaksi”, perustuslaissa säädetään.Niinistö on kertonut kesällä 2017, jolloin pääministeri Sipilä lenteli Turkuun ja takaisin ja ulkoministeri Timo Soinin valtiosihteeri ahtautui mustan auton takakonttiin, miten hän tasavallan presidenttinä ja juristina valtiosääntöä tulkitsee.”Luonnollinen ratkaisu on tietysti se, että jos istuva hallitus jättää eronpyyntönsä, sitten katsotaan, löytyykö jokin toinen hallitus tilalle samasta eduskunnasta. – – Vasta siinä tilanteessa, jos puolueet tulevat ja ilmoittavat, ettei sellaista vain löydy, joudutaan miettimään [uusien eduskuntavaalien järjestämistä]”, Niinistö vastasi suoraan kysymykseen Kultarannassa.Kun tämä tulkinta on ennallaan ja presidentti on valmis käyttämään auktoriteettivaltaansa pitääkseen ennenaikaisten vaalien riman korkealla, Marinilla ja kaikilla tulevilla pääministereillä kannattaisi oman etunsa nimissä olla säädylliset välit oppositiojohtajiinVaikka sitten yön pimeyden suojassa ja hotellihuoneessa.",2
212,"Jussi Halla-aho aloitti bloginsa kirjoittamisen 2000-luvun alussa. Palstan suosio kasvoi, ja se sai nimekseen Scripta - kirjoituksia uppoavasta lännestä.Halla-ahon kannattajat alkoivat kirjoittaa blogin vieraskirjassa Mestarista - kulttuurien sekoittumisen vastustajasta ja suomalaisen elämäntavan puolustajasta.Kahdeksankymmentä vuotta aiemmin italialaiset maakuntien miehet ja naiset olivat ihailleet johtajaansa Il Ducea, Benito Mussolinia.”Aikakautemme on sangen köyhä suurista persoonallisuuksista, harvassa ovat miehet, jotka ovat kyenneet tahtonsa voimalla lyömään oman persoonallisuutensa leiman kokonaiseen kansaan.”Näillä sanoilla alkaa Margherita G. Sarfattin auktorisoitu Mussolini-elämäkerta, jonka Gummerus julkaisi suomeksi vuonna 1927.Fasismin poliittisesta olemuksesta kiinnostuneiden kannattaa etsiä opus käsiinsä, sillä sen lukeminen auttaa ymmärtämään, millainen aatesuuntaus italialaisia ja monia muita eurooppalaisia kansallisuuksia alun perin kiehtoi – siis ennen kuin kansallissosialistit nousivat 1930-luvulla Saksassa valtaan ja alkoivat rakentaa keskitysleirejään.Mussolini oli nuoruudessaan sosialisti ja vasemmistolaisen Avanti-lehden toimittaja. Hänen vaatimuksensa Italian liittymisestä ensimmäiseen maailmansotaan johti potkuihin.Katkeroitumisen asemesta Mussolini alkoi halveksua heikkoja – kommunisteille periksi antaneita – hallituksia ja Italian poliittista pirstaleisuutta. Parlamentaarisen demokratian tilalle hän tarjosi vahvaa johtajuutta ja ennen kaikkea vahvaa valtiota.”Se on syntynyt ilman ja Välimeren ympäröimän heimomme tuntemasta syvästä, kestävästä tarpeesta, heimomme, joka tärkeänä hetkenä tunsi madon kalvavan olemassaolonsa pääjuuria”, Mussolini kuvaili fasismia Sarfattille vuonna 1924, kun liike oli ollut kaksi vuotta vallassa.”Valtio, joka ei käytä hyväkseen valtiota säilyttäviä aineksia, vaan kohtelee niitä samalla tavoin kuin kielteisiäkin aineksia, noudattaa itsemurhaajan periaatteita”, Mussolini parjasi kulttuurien sekoittumisen aiemmin hyväksynyttä italialaista valtiota.Scriptassaan Halla-aho kirjoittaa itsemurhaa tekevästä valtiosta – aivan kuten Mussolini aikanaan puhui.”Ruotsi on ylimielisyyteen, omahyväisyyteen ja suuruudenhulluuteen sairastunut yhteiskunta, joka uskoo voivansa pelastaa maailman ja tekee samalla eurooppalaisessa mittakaavassa ainutlaatuista kansallista itsemurhaa”, Halla-aho analysoi vuonna 2014 Ruotsin valtiopäivävaaleja.Mussolinin päävastustajia olivat marxilaiset ja näiden ihannoima teoreettinen kansainvälinen sosialismi.Halla-aho kokee niin ikään käyvänsä kamppailua ”marksilaisia” vastaan. Vastustajistaan hän on kirjoittanut k-kirjaimella, ikään kuin näille piruillen.”Marksilainen fragmentti on keksinyt, että kunhan Eurooppaan saadaan tarpeeksi tummaihoisia ihmisiä, tuloksena on kukkaisa idylli, jossa mausteet tuoksuvat, rummut soivat ja veljeys vallitsee.” (Scripta 12.5.2005)Ennen kevään 2019 eduskuntavaaleja Halla-aho kertoi tanskalaiselle Politiken-lehdelle, että häntä kannustaa politiikassa eteenpäin vain yksi asia. ”Teen tätä vain, koska haluan olla mukana muuttamassa suomalaisen maahanmuuttopolitiikan ajattelu- ja toimintatapoja.”Mussolinin poliittista toimintaa ohjasi vahva ja vakaumuksen kaltainen tarve palauttaa italialaiselle kansallisaatteelle sen alkukantainen ja kuviteltu kunnia.Alkuperäisen poliittisen fasismin ja Halla-ahon johtaman perussuomalaisuuden väliltä löytyy paljon yhtäläisyyksiä, joita voi kutsua yhteisiksi piirteiksi.Olennainen ero löytyy suhtautumisesta demokratiaan.”On epäilemätöntä, että fascismi ja valtio ehkä jo varsin pian ovat yksi ja sama käsite. Fasicismi voi aukaista oven laillisuuden avaimella, mutta se voi myöskin, jos sitä siihen pakotetaan, sen tehdä kapinan miekallakin”, Mussolini painotti valmiuttaan muiden aatteiden elintilan viemiseen.Halla-aho on kerta toisensa jälkeen kertonut perussuomalaisten olevan sitoutuneita parlamentaariseen demokratiaan. Perussuomalaisten tavoitteena ei ole ollut Suomen perustuslain muuttaminen.Kun perussuomalaisten ja poliittisen fasismin välisestä suhteesta käydään nyt julkista keskustelua, on aiheellista palauttaa mieliin kansanedustaja Halla-ahon teksti vuodelta 2011.Syyskuussa 2011 Halla-aho erotettiin eduskuntaryhmästä kahdeksi viikoksi Facebook-kirjoituksensa vuoksi. ”Yksinkertainen tosiasiahan on, että demokratia (=vaalit) estää mitä tahansa poliittista hallitusta ryhtymästä mihinkään sellaisiin toimiin, joilla ’oikeasti’ olisi mitään vaikutusta Kreikan konkurssitalouteen”, Halla-aho kirjoitti ja jatkoi: ”Juuri nyt Kreikkaan tarvittaisiin sotilasjuntta, jonka ei tarvitsisi välittää suosiostaan ja joka voisi panna lakkoilijat ja mellakoijat kuriin panssarivaunuilla.”Tapaus kuvastaa silloisen perussuomalaisten puheenjohtajan Timo Soinin ja Halla-ahon välillä vallinnutta konfliktitilaa. Huomionarvoista on, että Halla-aho oli liittynyt puolueen jäseneksi alle vuotta aiemmin.Oma ironiansa on siinäkin, että Halla-aho puhui kesällä 2015 kansanedustaja Olli Immosta puolustaessaan ”demokratian vihollisista”, vaikka oli itse aiemmin leikitellyt ajatuksella sotilasjuntan hyvästä toimeenpanokyvystä.Kreikkaa hallitsi kylmän sodan kuumimpina vuosina upseerien juntta, joka oli vallassa 1967–1974. Samalle historialliselle jaksolle ajoittuivat Vietnamin sota (1964–1975) ja Neuvostoliiton tekemä Tšekkoslovakian miehitys (1968). Kreikassa juntta vangitsi tuhansia kommunisteja, ja sotilaat surmasivat mielenosoittajia.Kirjaimellisesti tulkittuna Halla-ahon Kreikka-kirjoituksesta syntyy vaikutelma, että hänen mielestään väkivallan kohdistaminen ateenalaisiin mielenosoittajiin olisi tietyissä olosuhteissa ollut perusteltua.Halla-aho itse sanoo, että hänen kirjoituksissaan on usein mukana sarkasmia ja huumoria.Mielenosoitukset äityivät Ateenassa kesällä 2011 väkivaltaisiksi mellakoiksi, ja demokraattinen yhteiskuntajärjestys oli vaakalaudalla talouskriisin paineessa.Vaikka Kreikan tilanne näytti pitkään lohduttomalta, kansanedustajan vastaava Facebook-kirjoitus olisi todennäköisesti johtanut vähintään määräaikaiseen erottamiseen myös muiden puolueiden eduskuntaryhmissä.Jos Halla-aho päättää esittää perussuomalaisten nuorten varapuheenjohtajan Toni Jalosen erottamista puolueesta tämän fasismia ihannoivien lausuntojen seurauksena, erottamisen  argumenttina käytetään todennäköisesti puolueen vahingoittamista.Kyse ei ole siitä, etteikö Halla-aho olisi tietoinen perussuomalaisuutta ja poliittista fasismia yhdistävistä piirteistä.Kun Mussolinin fasistit vuonna 1922 marssivat Roomaan ja pakottivat hallituksen eroamaan, he antoivat seuraavan julistuksen: ”Työväenluokkia, peltojen ja tehtaitten kansaa, kuljetustyöläisiä ja siviilivirkamiehiä ei uhkaa vähinkään vaara fascistien taholta. Heidän oikeutettuja vaatimuksiansa tullaan lojaalisti kannattamaan. Me olemme jalomielisiä aseettomille vastustajillemme. Muille olemme säälimättömiä.”Sata vuotta myöhemmin sinivalkoinen perussuomalaisuus ammentaa voimansa yleisestä tyytymättömyydestä ja on vahvimmillaan vauraimpien kasvukeskusten ulkopuolella.Myös perussuomalaiset hakevat työväenluokan suosiota.Fasistien myöhemmästä kohtalosta perussuomalaisten – ja kaikkien muiden puolueiden – kannattajat ovat toivottavasti oppineet sen, että kenenkään tyytymättömyyttä hallitukseen ei milloinkaan pidä kanavoida vihamieliseen toimintaan ketään vastaan.Siksi on tärkeää, että Halla-aho korostaa perussuomalaisten sitoutumista demokratiaan.Poliittisen fasismin havaittavien piirteiden voimakkuus vaihtelee eri aikakausien välillä.Fasismin petollinen lumo perustuu siihen, että fasismissa ei alun perinkään ollut kyse kirjallisesta ohjelmasta vaan ennen kaikkea ihmisten tuntemasta vahvan johtajan tai johdattajan kaipuusta.Sitä kuvastavat poliitikoille annettavat nimitykset, kuten Il Duce ja Mestari.”Sillä ei ole minkäänlaista määrättyä ohjelmaa, joka olisi toteutettavissa suunnilleen vuonna 2000. Se jatkaa päivä päivältä tahtonsa ja intonsa rakennuksen rakentamista ja lujittamista.”Mussolinin 1920-luvulla lausumat sanat paljastavat osaltaan syyn, miksi fasismin lumo ei ole haihtunut, vaikka sen historialliset jäljet ovat pelottavia.",2
213,"Sanna Marin (sd) on pyytänyt eroa kansanedustajan tehtävästä.Hän haluaa siirtyä Britannian entisen pääministerin Tony Blairin perustaman instituutin strategiseksi neuvonantajaksi.Urasiirtoon sisältyy poliittinen paradoksi.Juuri Blair muutti Britannian työväenpuolueen markkinaliberaaliksi puolueeksi, mikä lopulta romahdutti sen kannatuksen perinteisen työväenluokan parissa ja avasi portit oikeistopopulismin nousulle.Blair puhui niin sanotusta kolmannesta tiestä.Kolmannen tien juuret versovat Yhdysvalloista, missä presidentti Bill Clintonin neuvonantaja Dick Morris rohkaisi 1990-luvun alussa päämiestään yhdistelemään demokraattien ja republikaanien ohjelmien parhaat palat uudeksi politiikaksi. Vasemmistolaista työväenpuoluetta edustanut Blair nousi Britannian pääministeriksi vuonna 1997 ja ihastui kolmanteen tiehen.Saksassa vuosien 1998–2005 sosialidemokraattinen liittokansleri Gerhard Schröder sovelsi kolmannen tien filosofiaa ja ajoi läpi huonosti palkatun työn yleistymiseen johtaneet Hartz-uudistukset.Kolmannen tien seurauksena työväenpuolueet menettivät valta-asemansa konservatiiviselle oikeistolle niin Britanniassa kuin Saksassa – ja merkittävä osa työväestöstä alkoi turhautuneena tuntea vetoa EU- ja maahanmuuttovastaisia populisteja kohtaan.Jutta Urpilainen osallistui SDP:n puheenjohtajana ajatuspaja Policy Networkin toimintaan, joka oli saanut alkunsa vuonna 1999 Washingtonissa pidetystä Third Way -huippukokouksesta.Ay-demari Antti Rinne ja tamperelainen demarinuori Sanna Marin halusivat vuonna 2014 kaataa Urpilaisen siksi, että tämä oli heidän mielestään liian markkinataloushenkinen, liian blairilainen.Yhdeksän vuotta myöhemmin Marin haluaa mukaan kansainväliseen konsulttibisnekseen, jossa vuosipalkkiot ovat satojatuhansia puntia.Blairin instituutin asiakkaita ovat monet autoritääriset maat.Väkisinkin mieleen nousee ajatus, että maailmantähteys muutti Marinin. Hänen elämäntapansa ylläpitämiseen ei taida riittää suomalaisen kansanedustajan palkka.Eri maiden hallitusten konsulttina ja puhujakeikkojen ansiosta Marinin henkilökohtaiset ansiot noussevat erittäin korkeiksi.Ilmaiseksi Marin ei taida yhteiskunnallisista ajatuksistaan enää paljon pukahtaa.Kauas on jäänyt se palavasieluinen vasemmistolainen, joka ponnisti Pirkkalasta muuttamaan suomalaista yhteiskuntaa tasa-arvoisemmaksi.Mikä sitten ajaa Marinia pakosalle heti, kun hän on saanut eduskuntavaaleissa 35 628 pirkanmaalaisen äänestäjän luottamuksen?Perimmäisen vastauksen tietää sisimmässään vain Marin itse.Mutta lähdön taustalla vaikuttanee sovittamaton ristiriita.Joulukuussa 2019 Marin ponnahti tuntemattomuudesta maailmantähdeksi yhdessä viikossa. Hänen kasvonsa painettiin pian Time-lehden ikoniseen kanteen ja tuhansiin muihin kansainvälisiin julkaisuihin.Kotimaassaan pääministeri Marin oli koko ajan tavallinen kuolevainen.Häntä kiiteltiin, kun aihetta oli. Koronakriisin alussa kiitoksen aihetta oli paljonkin.Mitä kauemmin pandemia kesti, sitä perustellummaksi nousi Marinin kritiikki. Hän halusi rajoittaa pienten lasten harrastuksia melko kevyin argumentein ja ajoi jääräpäisesti perustuslain vastaisia ulkonaliikkumiskieltoja.Molemmissa asioissa pääministeri sai poliittisesti näpeilleen.Se ajoi häntä kuoreensa.Pian seurasivat bilekuvat ja huhut humalahakuisesta juomisesta. Kaveripiiri Marinin ympärillä muuttui.Vasemman laidan demarikaverit vaihtuivat sosiaalisessa mediassa paistatteleviin julkkiksiin. Eräs jälkimmäisistä paljasti tissinsä pääministerin virka-asunnon tiedotustilassa ja jakoi kuvan somessa.Entinen pääministeri Jyrki Katainen (kok) rikkoi tabun, kun hän sanoi ääneen totuuden: hänelle olisi tullut vastaavasta toiminnasta välitön lähtö pääministerin virasta.Marinia suojasivat maailmantähteys, kapinallinen asenne ja edustavuus.Ulkomailla politiikka on keskimäärin paljon miehisempää ja patriarkaalisempaa kuin Suomessa.Vierailla mailla Marin säilytti tähteytensä.Oikeastaan hänen sädekehänsä loisto vain kasvoi. Bilevideo vahvisti myyttiä kapinallisesta ja tasa-arvon esitaistelijasta – erityisesti ulkomailla.Yhdestä maailman arvostetuimmasta lehdestä saapui päällikkötoimittaja Suomeen. Hän halusi keskustella kanssani taustaksi siitä, miksi Marinia kritisoitiin niin kovin Suomessa.Yritin selittää asiaa juurta jaksaen ja kehuin samalla Marinin saavutuksia – en kuitenkaan varauksettomasti.Ulkomaalainen kollegani kuunteli tarkkaavaisesti. Näytin hänelle erästä uutiskuvaa Marinista.– Oih, katso kuinka kaunis hän on, kokenut naispuolinen journalisti parahti.Ymmärsin, että perspektiivimme eivät koskaan voisi kohdata.Kaiken päälle Marin koki vaalitappion. Hän on elänyt myös aviokriisin ja eronnut.Ehkä on hyväksi hänelle itselleen, että hän siirtyy hetkeksi urallaan salonkeihin, missä häntä ihaillaan ja kunnioitetaan.Saavuttiko Marin Suomessa liian paljon ja liian varhain – ja poltti siipiään yrittäessään tavoitella täydellisyyttä?Tätä hän lienee pohtinut pitkillä juoksulenkeillään.Politiikka on kuitenkin maratonjuoksua. Siinä ratkaisee kestävyys.Aika näyttää, onko Marin politiikassa vasta puolimatkassa vai jäikö hänen matkansa kesken pysyvästi.",2
214,"Suomen uudet taisteluhävittäjät aseistetaan risteilyohjuksilla, joiden kantama ulottuu vähintään 500 kilometrin päähän.Siten syntyy ennaltaehkäisevä pelote, jossa Suomella on kyky tuhota venäläisiä risteilyohjusten laukaisualustoja syvällä mahdollisen hyökkääjän selustassa.Ilmavoimien hävittäjät ovat tehokas vastahyökkäysase, mutta niistä ei ole laukaisemaan suuria määriä ohjuksia eikä varsinkaan torjumaan vastapuolen ohjuksia.Hernesaaren laituriin on kiinnittynyt Helsingissä Yhdysvaltain laivaston ohjushävittäjä USS Arleigh Burke.Sen komentosillalta voi seurata, miten Tallinkin matkustajalaiva saapuu satamaan.Tältä näyttää USS Arleigh Burke -aluksen komentosillalla Mikko HuiskoMyös Arleigh Burke on vieraillut syksyllä Tallinnassa.”Aluksen läsnäolo Itämerellä osoittaa Yhdysvaltain laivaston jatkuvaa sitoutumista Euroopan yhteiseen puolustukseen ja vahvistaa Yhdysvaltojen ja Viron välistä vahvaa sidettä”, Yhdysvaltain Tallinnan-suurlähetystö tiedotti syyskuussa.Viro on puolustusliitto Naton jäsen, ja veljesmaatamme suojaa Naton 5. artiklan mukainen jäsenmaiden kollektiivinen puolustus. Hyökkäys yhtä vastaan olisi hyökkäys kaikkia vastaan.Arleigh Burke -luokan alus suunniteltiin Yhdysvaltain laivaston ohjushävittäjäksi 1980-luvulla eli kylmän sodan loppuvuosina. Päällikkönsä sanoin ”se on suunniteltu taistelemaan”.– Itämerelle voimme tuoda todella paljon voimaa, aluksen komentaja Patrick Chapman hymyilee.– Aegis-tutkajärjestelmä oli aikansa kehittynein, ja on sitä edelleen. Se suojaa meitä vihollisen ilmaohjuksilta, Chapman kertoo.Nimensä alus on saanut amiraali Arleigh Albert Burkelta (1901–1996), ruotsalaisen siirtolaisen pojanpojalta. Yhdysvaltain laivaston ohjushävittäjä on harjoitellut tänä syksynä Ruotsin ilma- ja merivoimien kanssa. Mikko HuiskoSuomessa vierailee ”luokkansa ensimmäinen”, priimus: vuonna 1991 Virginiassa Norfolkin laivastotukikohdassa Yhdysvaltain kansallispäivänä kastettu täysverinen sota-alus USS Arleigh Burke (DDG-51), joka on Jugoslavian, Irakin ja Syyrian sotien veteraani.Nimensä se on saanut amiraali Arleigh Albert Burkelta (1901–1996), Tyynenmeren-sodan amerikkalaiselta sotasankarilta.Chapman painottaa, että kylmän sodan oloissa aluksen suunnitteli ”Dream Team” eli unelmajoukko. Silloin varauduttiin sotaan Euroopassa.Tämän lähtökohdan ansiosta 154-metrinen luokkansa lippulaiva on edelleen tärkeä osa Naton puolustuksen pelotetta.Sen aseistus on modernisoitu, ja alus on varustettu elektronisen sodankäynnin uusimmalla tekniikalla.Laivan päällikkö innostuu kysymyksestä, mikä on Arleigh Burke -luokan aluksen rooli modernissa sodankäynnissä.– Olemme monitoimialus.– Luokan alukset voivat tehdä ilmapuolustustehtäviä, sukellusveneen torjuntaa, merimaalien torjuntaa, ballististen ohjusten puolustustehtäviä... On niin monia asioita, joita tämä alus pystyy tekemään. Meitä voi käyttää missä maailman kolkassa hyvänsä melkein mihin tahansa kuviteltavissa olevaan, Chapman kuvailee Iltalehdelle.Taka- ja etukansilla näkyvät ohjuksien laukaisuluukut ovat kuin joulukalenterin luukkuja: se on salaisuus, mitä niiden alta löytyy.Chapman kuuntelee tarkasti kysymyksen siitä, pystyykö luokkansa priimus pudottamaan ilmasta venäläisiä risteilyohjuksia.– En voi puhua tarkoista kyvykkyyksistämme. Voin sanoa, että meillä on paljon kyvykkyyksiä, hyvin paljon, Chapman vastaa – ja hymyilee kuin vastauksensa täydennykseksi.Oletettavaa on, että kannen alta löytyy moderneja torjuntaohjuksia.Ohjuskansi muistuttaa joulukalenteria. Sen alla lienee ainakin Tomahawk-risteilyohjuksia ja moderneja torjuntaohjuksia. Mikko HuiskoUskottavan ohjuspuolustuksen merkitys on Itämerellä ratkaisevan tärkeä.Ja siinä on sekä Ruotsin että Suomen puolustuksen uskottavuuden akilleenkantapää.– Emme ole harjoitelleet Suomen merivoimien tai ilmavoimien kanssa. Vielä, Chapman sanoo IL:lle.Ruotsin merivoimien ja ilmavoimien kanssa Chapman ja hänen yli kolmesataa merisotilastaan sen sijaan ovat harjoitelleet.Helsingin-vierailua edeltävällä viikolla Arleigh Burke on harjoitellut muiden Nato-maiden alusten kanssa Suomenlahdella.– Aiemmin syksyllä työskentelimme myös ruotsalaisten kanssa, Chapman lisää.Ruotsi ja Yhdysvallat ovat kertoneet julkisesti, että amerikkalaiset ovat harjoitelleet moderneimman ohjuskalustonsa tuomista osaksi Ruotsin puolustusta, muun muassa Gotlantiin.Kooltaan ja aseistukseltaan USS Arleigh Burke on käytännössä ohjusristeilijä.Puolustusvoimain komentaja, kenraali Timo Kivinen vieraili helmikuussa 2020, juuri ennen korona-aikaa, Yhdysvalloissa.Matkaohjelmaan kuului myös vierailu Naton esikunnassa Norfolkissa, mistä Arleigh Burke on aikanaan lähtenyt maailman merille. Hiljattain Pentagon sijoitti aluksen Rotan laivastotukikohtaan Espanjaan, minne myös miehistön perheet ovat asettuneet.Amerikan-vierailulla Kivisen seurueeseen kuului apulaispuolustusasiamies, komentaja Jussi Jämsén.USS Arleigh Burken miehistön vahvuus on 330 merisotilasta. Kerrallaan noin kaksi kolmasosaa miehistöstä voi saada vapaata ja viettää aikaa kaupungilla. Mikko HuiskoSattumoisin amerikkalaisten Helsingin-vierailua isännöi komentaja Jämsén, joka nykyisin johtaa rannikkolaivaston 7. pintatorjuntalaivuetta.Yhdysvaltain Helsingin-suurlähetystö on julkaissut Twitter-tilillään valokuvan, jossa Jämsén ja Chapman paiskaavat veljellisesti kättä.”Keskustellakseen laivaston USA–Suomi-turvallisuusyhteistyöstä Itämerellä”, suurlähetystö kuvailee tapaamisen tarkoitusta.Osa pelotteesta eli ohjuksista on näkyvillä aluksen kannella. Mikko HuiskoPääteltävissä on, että seuraavaksi yhdysvaltalainen ohjusalus harjoittelee Suomen ilma- ja merivoimien kanssa. Jos ja kun näin tapahtuu, Suomi ottaa jälleen yhden askeleen kohti käytännön liittoutumista.Yhdysvallat on muuttanut 2000-luvulla sotilasoppiaan siten, että hävittäjillä tapahtuvasta ilmapuolustuksesta on otettu askel ohjuspuolustuksen suuntaan.Eversti evp. Ahti Lappi on kritisoinut sitä, että Suomen puolustuksessa keskustelu pyörii ilmavoimien HX-hankinnan eli lentokoneiden ympärillä.”Iskander-M-ohjusprikaati kykenee laukaisemaan 24 ohjusta lähes yhtä aikaa, ja niiden lentoaika 500 kilometrin etäisyydelle on noin viisi minuuttia. Varoitusaikaa ei juuri ole, eikä torjuntakykyä”, Lappi kirjoittaa teoksessa Raportti uusien hävittäjien hankinnasta (Into 2021).Lappi ei peittele näkemystään siitä, että ilman liittolaisia Suomen ennaltaehkäisevä pelote jää auttamatta vajaaksi. ”Ohjusten torjuminen olisi mahdollista moderneilla torjuntaohjuksilla, joita meillä ei ole. Mutta vaikka olisikin, kaikkien kohteiden suojaamiseen ei riitä resursseja”, hän arvioi.Ohjusten laukaisukannen seinään on kirjailtu USS Arleigh Burken motto: Nopea ja pelätty. Mikko HuiskoNopea ja pelätty.Se on USS Arleigh Burken ohjuskannen seinään kaunokirjaimilla kirjoitettu tunnuslause.Chapman kertoo tarinan siitä, miten vanhaksi elänyt amiraali Burke evästi uutta merisotilaiden sukupolvea.”Hän piti puheen, kun laiva kastettiin, ja lausui miehistölle kuuluisan sitaattinsa: ’tämä alus on luotu taistelemaan’.”Kannen alla lienee ainakin pitkän kantaman BGM-109 Tomahawk -risteilyohjuksia. Niitä alukselta on ammuttu sen kunniakkaassa historiassa.Burke oli ruotsalaisen siirtolaisen pojanpoika. Yhdysvaltain puolustussiteet Ruotsiin ovat historiallisesti vahvat.Jos amerikkalaiset ohjusjoukot alkavat harjoitella suomalaisten kanssa, se avaa uuden luvun Suomen turvallisuuspolitiikassa. Tarvetta yhteistoiminnalle on, sillä ohjuspuolustus on Suomen heikkous.– Voimme ottaa yhteyden Naton yksiköihin ja alueen kumppaneihimme. Siitä kasvaa verkosto, ja alukset yhdistävät voimansa. Mitä enemmän olemme Itämerellä, sitä enemmän olemme yhteistoiminnassa Itämeren alueen maiden kanssa, Chapman kuvailee.Hävittäjähankinta ei ole vastaus Suomen turvallisuusongelmiin. Se ja länsimaiden yhteinen ohjuspuolustus olisivat jo huomattavasti uskottavampi vastaus.",2
215,"Viime viikonloppuna hallituspuolueet pitivät omia kokouksiaan: demarit Oulussa, keskusta Rovaniemellä ja vihreät sekä vasemmistoliitto Helsingissä.Ilmassa oli uhittelua hallituksen hajottamisesta. Syntyi isoja otsikoita, mikä kaiketi oli tarkoituskin.Riitaisa hallitus on kuitenkin lyönyt laimin tärkeimmän tehtävänsä: se ei johda Suomea jälleen pahenevassa koronakriisissä.Pääministeri ja muut ministerit voivat väittää mitä tahansa, mutta asiat ja tapahtumakulut puhuvat päinvastaista.Torstaina aamulla saimme kuulla, että Kansallinen rokotusasiantuntijaryhmä (Krar) kokoontuu ensi viikolla arvioimaan, pitäisikö Suomessa aloittaa kolmannen rokoteannoksen antaminen alle 60-vuotiaille ihmisille.Käytännössä tiedämme, että rokotukset alkavat.– Tehosteannoksia pitäisi harkita kaikille aikuisille ja etusijalle tulisi asettaa 40 vuotta täyttäneet ihmiset, Euroopan tartuntatautiviraston ECDC:n johtaja Andrea Ammon sanoi keskiviikkona.Tartuntatautivirasto on EU:n alainen asiantuntijavirasto, jonka tehtävänä on antaa tutkimustietoon perustuvia toimenpidesuosituksia jäsenmaiden poliitikoille ja viranomaisille.Keskiviikkona Suomen pääministerin Sanna Marinin (sd) olisi pitänyt astua julkisuuteen ja kertoa, että Krar kokoontuu samana iltana tai viimeistään torstaina tekemään päätöksen asiasta.Tämä olisi ollut hallituksen jämäkkää johtamista ja vienyt pohjan puheilta hallituksen mahdollisesta toimintakyvyttömyydestä ja siitä seuraavasta hajoamisvaarasta.Päiväkausien hidastelu ja viikonlopun yli odottaminen on lähes anteeksi antamatonta.Suomessa on todettu vuorokaudessa 1 344 uutta koronatapausta, eivätkä kaikki pienessä nuhassa olevat ihmiset enää edes käy testeissä. Erikoissairaanhoidossa ei pystytä tällä hetkellä tekemään kaikkia niitä leikkauksia, jotka olisi syytä tehdä.Jos Suomeen hyökättäisiin joulunpyhinä, hallitus varmaankin sanoisi, että syödään ensin herneet kinkun ympäriltä ja palataan sitten asiaan loppiaisen jälkeen.Hallitus on abstrakti käsite. Sitä johtavat yksittäiset ihmiset. Heillä on valta ja vastuu toimia.THL tiedotti jo 19. lokakuuta, että ”tänä vuonna Suomeen näyttää jäävän ensimmäisen ja toisen annoksen jälkeen noin 2,6 miljoonaa annosta kolmansiin rokotuksiin”.Rokotteita on siis ollut varastoissa yllin kyllin.Rokotevalmistaja Pfizer-BioNTech julkaisi 21. lokakuuta tulokset kolmannen annoksen tehosta 10 000 koehenkilön tutkimuksessa.Kaksi annosta saaneille tuli 109 tartuntaa, mutta kolme rokoteannosta saaneilla tartuntoja ilmaantui vain viisi.Kolmas koronarokoteannos pudotti tartunnat rokotetuilla ihmisillä noin 1/20-osaan kahden annoksen jälkeiseen tautitasoon verrattuna.Viimeistään lokakuun lopulla tai marraskuun alkupäivinä Suomen hallituksella täytyi olla tieto siitä, että kolmansien rokoteannoksien antamisen aloittaminen olisi kriittistä tässä vaiheessa pandemiaa.Tutkimustulokset Israelista, missä tiede on maailman huippuluokkaa, olivat vahvistaneet tämän. Israel jakoi väestölleen ensimmäiset kaksi rokotusta pääosin 15.1.–31.3.2021.Koronatilanne heikentyi maassa heinäkuussa, vaikka suurin osa väestöstä oli rokotettu kahdesti. Israel reagoi nopeasti ja tarjosi kolmatta annosta kaikille aikuisille  30.7.–31.8.Lyhyimmäksi annosväliksi määrättiin Israelissa viisi kuukautta. Kolme annosta saaneilla tartunnat vähenivät yli kymmenkertaisesti verrattuna heihin, jotka olivat saaneet kaksi annosta.Kolmas annos nosti tehon tartuntaa vastaa noin 50 prosentista 95 prosenttiin. Tartuttavuusluku eli r-luku putosi Israelissa 1,35:stä 0,96:een eli alle yhteen. Epidemia alkoi hiipua, vaikka vain reilu puolet kolmanteen annokseen tuolloin oikeutetuista israelilaisista otti sen.Kakkosannoksen haittavaikutuksista poikenneita seurauksia ei kolmannen annoksen jälkeen havaittu.Israelilaisten saavuttamia tuloksia esiteltiin jo syyskuun puolivälissä Yhdysvaltain lääkeviranomaisen FDA:n järjestämässä tilaisuudessa, jonka tallenne on katsottavissa Youtube-palvelussa.Iltalehti on saanut tiedot siitä, että THL:n johdossa kolmea rokoteannosta on pidetty perussarjana elokuusta lähtien eli siitä alkaen, kun Israelin rokotus- ja tartuntadata on ollut kansainvälisen tiedeyhteisön käytössä.Syksyllä selvisi niin ikään sekin, että sairaalahoitoa vaativan tartunnan riski alkaa nousta 4–5 kuukauden kuluttua toisesta annoksesta. Puolen vuoden kohdalla riski on kohonnut noin 2,5-kertaiseksi verrattuna siihen, kuinka suuri se on ollut neljä kuukautta toisen annoksen antamisesta.Miksi Suomen hallitus, STM ja THL hyssyttelivät totuutta kolmansien rokotusten välttämättömyydestä koko lokakuun ja marraskuun ajan?Tietoa kun oli saatavilla.Eikö sitä haluttu jakaa, koska pelättiin koronaväsymystä potevan kansan reaktiota?Vai oliko pääministeri Marinille poliittisesti ja henkilökohtaisesti tärkeää korostaa julkisuudessa vielä syyskuun lopulla ”nyt on aika elää!”-sanomaa?Marinin viesti oli psykologisesti tärkeä ja korona-ahdistusta lievittävä, mutta siihen olisi pitänyt yhdistää julkinen poliittinen puhe kolmansista rokoteannoksista.Vai onko käynyt niin, että hallitus on ollut sisäisesti lamaantunut ja kyvytön sekä hankkimaan tietoa että tekemään sen pohjalta päätöksiä?Kolmas rokotekierros voisi pyöriä Suomessa täyttä päätä. Lievempään riskiryhmä 2:een kuuluvilla kaikenikäisillä aikuisilla on tehosteannoksesta puoli vuotta täynnä. Jos annosväli olisi viisi kuukautta, kuten Israelissa, kolmas kierros pyörisi myös perusterveiden riveissä.Hidastelun ja kuhnailun seurauksena näin ei ole.Israelissa koronapassin saamisen edellytykseksi on asetettu nyt kolme rokoteannosta. Sama pitää tehdä myös Suomessa.Argumenttina on se, että ihmisillä on oikeus saada hoitoa muihin vakaviin ja elämänlaatua haittaaviin sairauksiin kuin koronaan.On kestämätöntä, että julkisesti rahoitetun terveydenhuollon resurssit kuluvat koronapotilaiden hoitamiseen kuukaudesta ja vuodesta toiseen.Samalla työterveyshuolto on valjastettava rokotuksiin siten, että rokottajat menevät ihmisten työpaikoille. Siten Suomessa pystyttäisiin rokottamaan suuri osa niistä maahanmuuttajista, jotka eivät puutteellisen kielitaitonsa seurauksena osaa varata itselleen rokotusaikoja.Norja teki jo marraskuun alussa päätöksen kolmannesta annoskierroksesta kaikille.Viime perjantaina perhe- ja peruspalveluministeri Krista Kiuru kuulosti IL:n haastattelussa kovin yksinäiseltä.– Toivoisin, että Suomi ei ainakaan ole viimeisten maiden joukossa, kun tähän asiaan herätään. Meidän pitää arvioida sitä, voisivatko kolmannet rokotukset alkaa jo ennen kuudennen kuukauden kulumista, eli arvioinnin pitää olla 4–6 kuukauden haarukassa, Kiuru sanoi.Miksi pääministeri Marin ei viikko sitten astunut esiin ja sanonut, että kolmas kierros alkaa heti? Krar olisi voinut tehdä päätöksen heti.Nyt on hukattu vähintäänkin viikkoja kaiketi siksi, että hallitus on ollut sisäisesti toimintakyvytön, eikä sitä ole johdettu nopeasti heikentyneen tilanteen vaatimalla tavalla.",2
216,"Hallitus on laatinut koronarajoituksista kolme eri tasoa.Parhaillaan Suomessa ollaan tasolla numero 1, jolloin alueet voivat päättää lasten harrastustoiminnan auki pitämisestä, jos niin parhaaksi katsovat.Paine lasten ja nuorten harrastusten jatkamiselle on ollut pääkaupunkiseudulla valtava. Käytännössä harrastukset ovat olleet kokonaan keskeytyksissä tai tiukasti rajoitettuja vuoden ajan, maaliskuusta 2020 alkaen.Nyt meneillään on niin sanottu toinen ”menetetty vuosi”. Vaikutukset ovat mittavia.Siksi havainnollistavat tapausesimerkit ovat paikallaan.Tyttöjen aloittavassa jalkapalloikäluokassa oli syksyllä 2019 noin parikymmentä 6-7-vuotiasta pelaajaa. Perinteikkään helsinkiläisseuran lähihistoria puhui sen puolesta, että ikäluokan pelaajamäärä nousisi 30-40 tyttöön seuraavien kahden vuoden aikana.Näin ei ole tapahtunut.Keväällä 2020 uusia taitureita ei tullut, koska yhteinen toiminta oli kiellettyä. Kesällä ja syksyllä pelaamaan pääsi, mutta koronatapaukset huolestuttivat osaa perheistä ymmärrettävistä syistä.Oli aina hieman arvoitus, kuinka paljon osallistujia peleissä ja harjoituksissa on. Talvikauden alkaessa hallit menivät säppiin ja pelit muita joukkueita vastaan kiellettiin.Jalkapalloa pelataan nyt kolmesti viikossa lumikinosten keskellä. Tyttöjä on edelleen se parikymmentä. Henki on tiivis ja taidot karttuneet. Aikataulut ja ohjeet ovat vaihtuneet sen sata kertaa olemattomalla varoitusajalla, mutta aina vanhemmat ovat halunneet tuoda lapsensa liikkumaan.Innokas joukkue on syntynyt, mutta korona on iskenyt ison loven aloittavien pelaajien määrään. Samaa viestiä kertovat urheiluseurojen aktiivit lajista ja kaupungista riippumatta.Lovesta uhkaa tulla pysyvä, sillä urheilulajien aloittamisikä on verrattain vakio.Kun kevät ja kesä menevät toistamiseen kieltojen ja rajoitusten kanssa eläessä, kymmeniltä tuhansilta lapsilta menee ohi luontevin ja helpoin aika löytää itselleen mieluisa harrastus - kipinän syttymisestä puhumattakaan. Jälkimmäiseen kun vaadittaisiin niitä pelejä, kilpailuja ja leirejä.Kodeissa on helppo havaita lapsen tai nuoren painon nousevan, kun liikunnan määrä vähenee. Lapsuusiän ylipaino ennustaa ylipainoa aikuisiälle.Yksityisen tanssikoulun pitäjä lähetti tammikuussa viestin: salit avataan, koska rahat alkavat olla loppu eivätkä vanhemmat ole valmiita maksamaan etäopetuksesta.Myötätunto on vahvasti tanssinopettajan puolella. Elämäntyö on liikuntayrittäjillä pelissä. Yhden poikkeusvuoden ryhmät ovat vielä saattaneet kestää koossa, mutta toinen poikkeusvuosi saattaisi hajottaa ne.Koulujen opettajat kertovat oppilaiden lisääntyneestä nujakoinnista, suorasta väkivallasta. Ilmiö on laaja, vaikka tilastoja tappeluista ei pidetä.Sekin käy mielessä, että harrastustoiminnan repaleisuus ja iltojen yksinäisyys kasvattavat paineita koulupäivien aikana.Niissä perheissä, joissa vanhemmilla on voimia ja kapasiteettia, lapsia on ehkä jaksettu viedä sinnikkäästi harrastuksiin - silloin kun niitä on ollut edes tarjolla.Jos korona on tuottanut perheelle taloudellisia menetyksiä tai aiheuttanut henkistä väsymistä, todennäköisyys sille, että lapsi on jäänyt vaille harrastuksia, lienee noussut.Yhteiskunnalliset kriisit ovat omiaan kasvattamaan väestöryhmien välisiä eroja, eikä niiden kasvussa ole pelkästään kyse taloudellisesta hyvinvoinnista.Helsinki, Espoo ja Vantaa päättivät avata tilojaan lasten harrastuksille. Päätös vastasi suurten kaupunkien asukkaiden enemmistön oikeustajua.Joulukuun harrastussulun ihmiset olivat valmiita hyväksymään, mutta tammikuun sulku ei enää mennyt läpi. Yksityisessä omistuksessa olevat liikuntapaikat avasivat ovensa, koska epäoikeudenmukaisiksi koettuja rajoituksia oli muutenkin alettu kiertää.Vahva tuntuma on, että suomalaisvanhempien enemmistö on valmis hyväksymään harrastusten tiukan rajoittamisen vasta siinä vaiheessa, kun kaikki muu mahdollinen - lukuun ottamatta valmiuslain käyttöönottoa - on tehty ennen harrastusrajoituksia.Jos hallitus noudattaa kirjauksiaan ja niiden henkeä, ravintoloita ja kauppakeskuksia pitää sulkea ennen kuin lasten harrastuksia enää estetään.Iltalehden tietojen mukaan hallitus valmistautuu tekemään päätöksen siitä, että koronan torjuntatoimissa siirrytään tasolle numero 2.Tällöin valta siirtyy alueilta hallitukselle, tarkemmin ilmaistuna peruspalveluministeri Krista Kiurun (sd) johtamalle sosiaali- ja terveysministeriölle.– Sosiaali- ja terveysministeriö ohjaa alueet ottamaan toimet käyttöön Terveyden ja hyvinvoinnin laitoksen lausunnon perusteella, hallituksen toimintasuunnitelmassa kerrotaan koronatasosta 2.Valtakunnallisesti tai alueellisesti voidaan pienentää kokoontumisrajoitusten suurinta sallittua henkilömäärää.Lasten ja nuorten harrastuksista löytyy kiinnostava kirjaus tasolta 2.– Tartuntatautilainsäädännön mukaisista muista toimista tulisi päättää ennen lapsia ja nuoria koskevia rajoituksia (esimerkiksi ryhmäharrastustoiminnan keskeyttäminen), pääministeri Sanna Marinin (sd) hallitus linjaa.Tartuntatautilakiin on tulossa uusia pykäliä, jotka mahdollistavat yksityisessä omistuksessa olevien aikuisten harrastus- ja kokoontumistilojen sulkemisen määräajaksi, kahdeksi viikoksi kerrallaan.Perustuslakivaliokunta (Pev) on jo antanut lausuntonsa hallituksen lakiesityksestä. Uudet valtuudet ovat tulossa voimaan 1. maaliskuuta alkaen, sillä Pevi ei löytänyt niistä suurta huomautettavaa.Pevi suosittaa maksettavaksi harkinnanvaraista korvausta elinkeinonharjoittajille, mikäli aikuisten kokoontumispaikat määrätään suljettaviksi.Käytännössä Marinin hallituksen on laitettava aikuisten kokoontumispaikat kiinni ennen kuin hallitus voi vaatia tai määrätä lasten ja nuorten harrastustoimintaa keskeytettäväksi. Muuten hallitus ei noudata omaa toimintasuunnitelmaansa.Kesäkuun loppuun asti voimassa oleva tartuntatautilain uusi pykälä ei mahdollista ravintoloiden sulkemista.Hallituksen uuden koronastrategian henki on kuitenkin sellainen, että aikuisten anniskeluravintolat on suljettava ennen kuin lasten ja nuorten harrastustoiminnan keskeyttäminen on perusteltua. Muuten ministereiden puheet lasten edusta osoittautuvat tosipaikassa talvituulen huminaksi.Vanhempainvapaalla oleva vasemmistoliiton puheenjohtaja Li Andersson on korostanut koko pandemian ajan, että koulujen ja lasten harrastusten tulisi jatkua Suomessa mahdollisimman normaalisti. Lauri NurmiTartuntatautilakiin on jo lisätty viime vuonna pykälä 58 a, jossa säädetään ravitsemisliikkeiden asiakkaiden ohjeistus- ja hygieniavaatimuksista, yleisestä asiakaspaikkojen etäisyysvaatimuksesta ja toiminnan suunnitteluvelvollisuudesta.Ravintoloiden aukiolo- ja anniskeluaikoja hallitus voi rajoittaa valtioneuvoston asetuksilla.Anniskeluravintoloiden sulkeminen määräajaksi edellyttäisi joko erillislakia tai sitä, että maassa olisivat valmiuslain nojalla voimassa poikkeusolot ja hallitus antaisi soveltamisasetuksen ravintoloiden laittamisesta kiinni.Viime keväänä erillislailla puututtiin elinkeinovapauteen.Majoitus- ja ravitsemistoiminnasta annettuun lakiin lisättiin väliaikainen pykälä, joka oli voimassa 30.3.–31.5.2020. Ravitsemisliikkeet oli pidettävä suljettuina alueilla, joilla se oli välttämätöntä koronaviruksen leviämisen ehkäisemiseksi.Vastaava laki on mahdollista säätää uudelleen, mutta elinkeinovapauteen puuttuminen edellyttäisi todennäköisesti perustuslainsäätämisjärjestystä eli taakseen kansanedustajien määräenemmistöä.Hallituksen laatimista uusista koronarajoituksista ja niiden hengestä on syntymässä yhteiskunnallinen valtakamppailu.Jos Marinin hallitus on sitä mieltä, että koronan torjuntatoimia on tehostettava, sen on ensin pystyttävä rajoittamaan aikuisten kokoontumisia, suljettava anniskeluravintolat ja puututtava ruuhkiin kauppakeskuksissa ja supermarketeissa, ennen kuin se voi vaatia lasten ja nuorten harrastuksiin merkittäviä rajoituksia ja kieltoja.Muuten hallitus ei noudata oman strategiansa henkeä eikä ole sanojensa mittainen sen suhteen, mitä ministerit ovat lausuneet julkisuuteen lasten edusta.– Olen kantanut syvää huolta monista perheistä ja ihmisistä, pääministeri Marin sanoi lähes vuosi sitten Ilta-Sanomien haastattelussa.Pian hallituksessa tehtävät ratkaisut kertovat, ovatko pääministerin ja muiden ministereiden sanat olleet siinä mielessä aitoja, että niillä olisi vaikutusta politiikan sisältöön. Tunnetasolla ne epäilemättä ovat olleet aitoja.Rajoitusten ja kieltojen kohdistaminen erityisesti lapsiin ja nuoriin on ollut sosiaali- ja terveysministeriöltä ja koko hallitukselta helppo ratkaisu: lapset eivät äänestä vaaleissa. Urheilu- ja harrastusyhteisöt myös toteuttavat vaaditut toimenpiteet kuuliaisesti.Helpossa paikassa hallitus ei ole, kun se saa vastaansa äänekkäät yrittäjäjärjestöt.Kovin paljon ei enää olisi valtiontalouden rahkeissa varaa velkaantua lisää, vaikka yrittäjien tukeminen on välttämätöntä, jos ja kun sulkuja aletaan saattaa voimaan.Yrittäjien hätä on aito. Sitä on kuunneltava ja uskottava.Silti lapset ja nuoret pitäisi siirtää jonossa viimeiseksi ryhmäksi, johon merkittäviä rajoituksia kohdistetaan.Pohjimmiltaan vastuunkantajan erottaa tavallisesta poliitikosta se, pystyykö hän edes joskus antamaan inhimilliselle hyvälle suuremman arvon kuin taloudelliselle tulokselle.",2
217,"Venäjän ohjusisku äitiysklinikalle murhasi kaksi päivää vanhan vauvan. Äiti ja synnytyslääkäri pelastettiin raunioista. Britannian yleisradioyhtiön BBC:n mukaan klinikka oli muuten tyhjillään.Tuhoamissodan pahuus on saavuttanut kafkamaiset mittasuhteet. Ukrainalaiset eivät uskalla mennä äitiysklinikoille, koska he tietävät, että venäläiset tuhoavat niitä tahallaan.Barbarismi on lievä ilmaus sille, mitä putinistit tekevät päivä toisensa jälkeen. Ukrainassa sataa lunta. Lämpötila laskee nollan alapuolelle.Mitä tekevät venäläiset?Tuhoavat 40 miljoonan ihmisen – joista arviolta kymmenen miljoonaa on jo pakosalla – maan energiaverkon, jotta tuhannet ihmiset paleltuisivat kuoliaiksi.Esitin viime sunnuntaina Kesärannassa pääministeri Sanna Marinille (sd) suoran kysymyksen: ”Onko Vladimir Putin sotarikollinen?”En kysynyt arviota siksi, ettenkö tietäisi, mitä pääministeri sisimmässään ajattelee. Halusin tietää, pystyykö Suomen valtiojohto sanomaan totuuden ääneen.– On varmaa, että Ukrainassa tapahtuu parhaillaan sotarikoksia. Hyökkäyksiä kohdistetaan tarkoituksellisesti siviileihin. Siviilit ovat kohteina myös kriittisen infrastruktuurin hajottamisessa ja energiaverkkojen tuhoamisessa. Nämä ovat sotarikoksia. Meidän on varmistettava, että vastuussa olevia, erityisesti Vladimir Putinia, joka on sodan takana, pidetään niistä vastuullisina, Marin painotti.Pääministeri siis sanoi julkisesti, että diktaattori Putin on sotarikollinen ja että häntä on tärkeää pitää sotarikoksista vastuullisena.Rehellinen vastaus on arvokas, koska se vahvistaa luottamusta siihen, että demokratiat pystyvät pysäyttämään Venäjän.– Meidän täytyy varmistaa, että Ukraina voittaa sodan, ja myös auttaa ukrainalaisia jälleenrakentamaan maatansa sodan jälkeen ja sodan aikana. Siksi jäädytettyjen varojen käyttö on tärkeää. Myös siten autamme Ukrainaa rahallisesti kriittisen infrastruktuurin rakentamisessa uudelleen, Marin jatkoi.Puolan pääministeri Mateusz Morawiecki ja Marin esittivät yhdessä, että EU-komissio ohjaa unionin jäsenmaissa jäädytetyt venäläisvarat Ukrainalle.Morawiecki tähdensi, että oligarkkien on tunnettava kipua – ehkä raha onkin näille elämän tarkoitus, jonka menettäminen sattuu.Läntisissä sotilastiedusteluissa arvioitiin ennen Venäjän täysimittaista hyökkäystä, että maan asevarusteluohjelmista olisi varastettu 10–20 prosenttia määrärahoista.– Siellä ne kelluvat Välimerellä, eräs asioihin perehtynyt kiteyttää.Arviota varastettujen ruplien osuudesta on ollut pakko korottaa jopa 40 prosenttiin. Sen verran iso on ollut kuilu paperilla olemassa olevien asioiden ja Ukrainassa nähdyn todellisuuden välillä.Jos aloite etenee, kuten toivoa sopii, Suomen valtio esimerkiksi takavarikoi Puumalan Kotasaaren Igor Kesaevilta, FSB-yhteyksistään tunnetulta oligarkilta. Talokompleksi moreeniharjuun upotettuine helikopterikenttineen myytäisiin ja rahat lahjoitettaisiin Ukrainan sähköverkkojen korjaamiseen.Puolan pääministeri Mateusz Morawiecki ja Suomen pääministeri Sanna Marin esittävät, että EU-komissio ohjaa unionin jäsenmaissa jäädytetyt venäläisvarat Ukrainalle. EPA Tosiasioiden tunnustaminen, jonka osana Suomen pääministeri kutsuu Putinia sotarikolliseksi, on hyvä alku.Kansanmurhan pysäyttäminen vaatii kuitenkin paljon enemmän, eikä tavoitteen saavuttamisessa pidä harhautua uskomaan sitä, mitä Kreml sanoo.Tällä viikolla Kreml on vihjaillut, että Ukrainan hallituksen tuhoaminen ja pääkaupunki Kiovan valtaaminen ei olisikaan ”erikoisoperaation” tavoite.Britannian ulkoministeri, puolustusministeri ja parlamentin puolustusvaliokunnan puheenjohtaja ovat sotavuoden aikana korostaneet Iltalehdelle, että putinistien tavoite on muuttumaton: nämä haluavat miehittää Kiovan ja alistaa ukrainalaiset.Kremlin puheita ei siis pidä uskoa. Putinin hallinnon kanssa ei ole mahdollista neuvotella. Jos olisi, venäläiset lopettaisivat taukoamattoman ohjustulituksen ja vetäytyisivät ainakin Manner-Ukrainasta.Marin näkee valheiden läpi. Siksi hän korostaa Ukrainan voiton välttämättömyyttä.On kuitenkin olemassa riski, että jotkut demokratioiden johtajista – Saksan liittokansleri Olaf Scholz etukenossa – lankeavat itsepetokseen. He alkavat uskotella itselleen ja maidensa kansalaisille, että Kremlin nykyjohdon kanssa voisi neuvotella jostakin.Vaarallisimmillaan itsepetos johtaisi Ukrainan auttamisen vähentämiseen ja helpottaisi venäläisten sodankäyntiä. Tähän Kreml puheillaan pyrkii.Venäjä yrittää harhauttaa demokratioita uuskielellään, jossa mikään ei merkitse sitä, mitä se luettuna tarkoittaa.Propagandan menetelmä on kopioitu kansallissosialisteilta. Kun Saksa 1940-luvulla kävi hyökkäyssotaa Hitlerin johdolla, propagandaministeriö suolsi säännöksiä käytettävistä ja kielletyistä sanoista sekä määräyksiä ilmausten korvaamisesta toisilla.Historioitsija Peter Englund havainnollistaa uutuusteoksessaan Marraskuu 1942, miten kansallissosialistit puhuivat ”perääntymisen” sijaan ”rintaman oikaisusta” ja miten juutalaisten ja muiden joukkokarkotukset kohti tuntemattomia kohtaloita kuvattiin ”uudelleensijoitukseksi itään”.Suomen pääministeri Sanna Marin pitää Venäjän diktaattoria Vladimir Putinia sotarikollisena. EPA/AOPDiktaattorin pysäyttäminen vaatii paljon nähtyä jämerämpiä toimia.Putinin perääntymiseen ja sodan lopettamiseen vaaditaan talvisodan oppia: Venäjän ja venäläisten on koettava suoraa itseensä kohdistuvaa painetta ja uhkaa. Ellei näin tapahdu, putinistit jatkavat hyökkäyssotaansa.Siispä on paikallaan kerrata, mikä voima lopetti talvisodan.Talvisodan suomalaisessa historiankirjoituksessa on vakiintunut esitystapa, jossa pohditaan vain, olisiko ranskalaisten ja brittien apuretkikunta koskaan ehtinyt Suomeen vai ei.Stalin pelkäsi kyllä länsivaltojen auttavan Suomea, mutta poliittisen historian emeritus professorin Kimmo Rentolan mukaan neuvostodiktaattori pelkäsi ennen kaikkea Bakun öljykenttiin kohdistunutta pommitusuhkaa.– Stalin alkoi pelätä, että liittoutuneet pommittaisivat etelästä Bakun öljykenttiä. Tiedusteluraportti tuodaan Stalinille Bolšoi-teatteriin. Silloin hän käsittää, että käy huonosti, ellei Neuvostoliitto tee rauhaa. Englantilaiset valmistelivat oikeasti Bakun pommittamista, mutta suunnitelmissa saattoi olla mukana myös pelottelutarkoitusta, Rentola arvioi vuonna 2017.Venäläiset arkistotiedot löytyvät Rentolan kirjasta Stalin ja Suomen kohtalo.Suomen kannalta ratkaiseva hetki saattoi olla Bolšoi-teatterissa 21. tammikuuta 1940 vietetyn Leninin kuolinpäivän muistojuhlan jälkeen.Puolustusasiain kansankomissaarin sijainen Georgi Kulik toi kokoontumiseen huonoja uutisia. Rentola kertoo niiden koskeneen Neuvostoliiton eteläisiin öljykenttiin talvisodan seurauksena kohdistunutta uhkaa.– Arvioidessaan vihollisuuksien seurauksia maailmanmitassa brittien sotilasjohto näki vastapuolen ratkaisevana heikkoutena riippuvuuden Kaukasian öljystä. Jos Neuvostoliitto joutuisi laajoihin sotatoimiin samaan aikaan muillakin näyttämöillä kuin Suomessa, ankara logistinen rasitus yhdistyneenä öljyntarjonnan menetykseen tai huomattavaan supistumiseen voisi johtaa Venäjän sotilaallisten, teollisten ja maanviljelysjärjestelmien yleiseen romahdukseen, Rentola kirjoittaa brittilähteisiin tukeutuen.Rentola korostaa, että Suomi ei olisi pelastunut ilman suomalaissotilaiden urotekoja. Niiden lisäksi vaadittiin muutakin, eli Britannian, Ranskan ja Ruotsin panosta, jotta Stalin luopui suunnitelmistaan vallata Suomi ja murhata vähintään kymmeniätuhansia porvareita ja sosialidemokraatteja.Tätä muuta tarvittaisiin nyt kiireesti ukrainalaisten pelastamiseksi. Demokratioiden on tehtävä jotain sellaista, joka oikeasti saa putinistit perääntymään.",2
218,"Valokuvan katsominen saa rinnassa aikaan pakahduttavan tunteen, vaikka ihmiset siinä ovat tuntemattomia.Iäkäs mies katsoo lasin läpi vaimoaan. Koskettaa ei saa. Hellittelykuiskaukset eivät kanna näkymättömän esteen läpi.Heitä eivät erottaneet vuosikymmenet eivätkä jokaisen ihmisen elämään kuuluvat myötä- ja vastamäet. Heidät repi erilleen korona.Siitä on puolitoista kuukautta.Maanantaina 16. maaliskuuta noin kello 16.45 hallitus julkisti listan voimassa olevista koronarajoituksista.Kieltää-verbi on voimakas teon sana. Sillä hetkellä se tuntui kevyeltä. Suomalaiset olivat ostaneet kauppojen vessapaperihyllyt ja maitorullakot tyhjiksi, eivätkä enää päästäneet lapsiaan kouluun.– Kielletään vierailut vanhusten ja muiden riskiryhmien asumispalveluyksiköissä, joku ministereistä kertoi osana pitkää litaniaa.Litania on papin ja seurakunnan vuorolauluna esittämä rukous, arkikielessä synonyymi luettelomaiselle yksinpuhelulle.Virkkeet jatkuivat monotonisina.– Kielletään ulkopuolisten vierailut hoitolaitoksissa, terveydenhuollon yksiköissä ja sairaaloissa pois lukien tapauskohtaisesti arvioiden kriittisesti sairaiden ja lasten oireettomat läheiset, saattohoidossa olevien läheiset sekä puoliso tai tukihenkilö synnytysosastolla.Hyvä, hyvä.Reagoimme kriisiin voimakkaasti.Raportoin Valtioneuvoston linnasta suorassa lähetyksessä. Sitä seurasi ja juttua luki päivän aikana kolme miljoonaa ihmistä.Yhteisöllisyyden tunne oli seuraavina päivinä sykähdyttävä: me kaikki olimme olleet siellä - tsaarinajan hallintorakennuksessa ja kuunnelleet kenraalikuvernööriä.Kuluneina viikkoina kiellot ovat konkretisoituneet ihmisille.Yleinen on muuttunut henkilökohtaiseksi, suhde rajoituksiin saanut sävyjä ja syvyyttä.Kymmenet tuhannet ikäihmiset viettävät viimeisiä elinvuosiaan hoitokodeissa ja palvelutaloissa. Kotona asumista yritetään pitkittää niin, että aika sen ulkopuolella jäisi vuoden tai korkeintaan parin mittaiseksi.Aika maaliskuulta vuoden 2020 loppuun on hoivakotien maailmassa pieni ikuisuus ennen iäisyyttä.– Koronavirusepidemiatilanteessa haluamme taata asiakkaidemme turvallisuuden. Tällä hetkellä kaikki vierailut ikäihmisten asumispalveluissa sekä sairaalassa on kielletty. Pyydämme ystävällisesti ottamaan yhteyttä omaiseesi/läheiseesi puhelimen välityksellä esimerkiksi soittamalla hoitavaan yksikköön, kertoo tunnettu palveluntarjoaja eräässä kunnassa.Puhelin ei korvaa fyysistä kosketusta, silitystä.Asiakasturvallisuus on hallintokieltä, ei osa inhimillistä vanhuutta.Keskiajalta aina 1960-luvulle asti Suomessa solmittiin syytinkisopimuksia.Syytinki oli talonpoikaiston eläkemuoto maailmassa, jossa ei ollut julkisesti rahoitettua ja lailla taattua vanhuusajan turvaa. Sana juonsi ruotsin kielen syta-verbistä. Se tarkoittaa hoitamista ja huolehtimista.Pohjoismaisissa keskiaikaisissa maanlaeissa syytinki oli osa perimystä: kun isäntä ja emäntä eivät enää jaksaneet hoitaa tilaa, he luovuttivat sen sille, joka lupasi ja sitoutui turvaamaan heidän toimeentulonsa loppuiäksi. Ensimmäisenä syytinkisopimusta oli tarjottava omille lapsille.Yksi syytingin muodoista oli sopimus, jossa iäkkäille vanhemmille annettiin asuttavaksi ja viljeltäväksi osa päätilasta. Suomalaista paikannimistöä rikastuttavat jäänteinä tästä tavasta ilmaukset Äijänniitty ja Ämmänpelto.Vielä vuonna 1959 joka kymmenes vanhemmilta lapsille siirretyistä tiloista luovutettiin pelkkää syytinkiä vastaan.Sen jälkeen taajamien keskustoihin on kohonnut tuhansia vanhainkoteja ja palvelutaloja, usein yksikerroksisia ja tasakattoisia - uuden elämänmuodon Ämmänniittyjä.Uudella vuosituhannella ikäihmisten hoivakoteja ovat perustaneet yksityiset yritykset.Harva nuori aikuinen tietää kysyttäessä, mitä tarkoittaa syytinki. On totuttu vierailemaan mummun ja papan luona palvelutalossa.Siellä on tottunut käymään päivittäin myös valokuvan mies, jonka voimat eivät enää riittäneet huolehtimaan puolisosta kotona.Rakkaus on saanut korvaamattomia lisäkuukausia.– Sä haihdut hiljaa pois, Isac Elliot laulaa nuorison suosimassa rakkauslaulussa.Koskettavimmat sanoitukset kertovat menetyksen vääjäämättömyydestä kauniisti. Niistä huokuu lämpö.Oman puolison, lasten ja lastenlasten - tai elinikäisten ystävien - kosketuksen ja lämmön keskellä hiljaa pois hiipuminen on arvokasta ja inhimillistä.Yksin lasin takana ja eristettynä kuoleminen tuntuu tuhansista ikäihmisistä ja heidän omaisistaan arvottomalta.Onko yksin hiljaa hiipuminen pahempi vaihtoehto kuin koronariski? he kysyvät itseltään ja vastaavat siihen päivä päivältä useammin myöntävästi.Oikeus elämään on perusoikeuksista suurin, mutta perustuslaissa turvatun huolenpidon rinnalla lakitekstissä mainitaan oikeutena ihmisarvoinen elämä.Syytingin syvin merkitys syntyi usein rakkaudesta omia vanhempia kohtaan.Koronakriisissä sukupolvien välinen yhteys on katkaistu.Selvää alkaa olla, että hoitokotien ja palvelutalojen vierailukieltoja ei voida jatkaa kuukausien ajan.Ikäihmisillä yksinäisyys voi osoittautua koronaa suuremmaksi tappajaksi, jos kiellot pysyvät voimassa pitkälle syksyyn.Heillä elämän jatkamisen mielekkyys syntyy - ja usein ääneen lausutustikin - läheisten fyysisistä kohtaamisista ja niiden sydämeen tuottamasta pakahduttavasta lämmöstä.",2
219,"Poikkeustila on päättymässä Suomessa, eikä hallituksella edes ole oikeutta pitkittää sitä.Valtiovarainministeriön kansliapäällikön Martti Hetemäen johtama työryhmä luovuttaa pääministeri Sanna Marinin (sd) hallitukselle vappuun mennessä suunnitelman siitä, missä aikataulussa Suomessa luovutaan koronarajoituksista.Rajoitusten purkuneuvottelunsa hallitus pitää sunnuntaina 3. toukokuuta.Keskiviikkoillan tiedotustilaisuudessa Marin ei sattumalta puhunut useaan otteeseen tartuntatautilaista.Samalla pääministeri kertoi, että Suomi siirtyy asteittain laajoista rajoituksista kohdennettuihin rajoituksiin ja torjuntakeinoihin.– Testaa, jäljitä, hoida ja eristä, pääministeri Marin kiteytti Suomen seuraavan koronastrategian.Tämä tarkoittaa sitä, että hallitus valmistautuu kumoamaan valmiuslain käyttöönotosta 17. maaliskuuta antamansa asetuksen.Tartuntatautilain kolmannen luvun otsikko on seuraava: ”Sairastuneiden ja sairastuneeksi perustellusti epäiltyjen tunnistaminen ja tartunnan jäljitys.”Suomen muuttuvan koronastrategian toteuttamisessa ei tarvita poikkeusoloja.Siksi Marin mainitsi sanan ”normaaliolot”. Niihin toki on vielä ihmisten arjessa matkaa, mutta juridisesti normaalioloihin palataan hyvin pian.Yli kymmenen hengen kokoontumiset on kielletty 13. toukokuuta asti. Harva on kiinnittänyt huomiota siihen, että aluehallintovirastot kielsivät nämä kokoukset alun perinkin tartuntatautilain nojalla.Poikkeusoloja ja valmiuslakia ei kokoontumisrajoitusten asettamiseen tarvittu.Kun Uudenmaan sulku on purettu, eikä liikkumisrajoituksia ole näköpiirissä minnekään päin Suomea, hallituksella on velvollisuus kumota poikkeusolot.Perustuslakivaliokunta on edellyttänyt, että hallitus ei pidä poikkeusoloja voimassa ikään kuin varmuuden vuoksi.Jos kokoontumisrajoituksia koronan takia jossain päin Suomea vielä tarvitaan, tartuntatautilaki mahdollistaa niiden asettamisen.Tällä hetkellä vaikuttaa siltä, että ensi viikolla hallitus ilmoittaa alaluokkalaisten paluusta lähiopetukseen. Se tarkoittaisi 1-3-luokkalaisten paluuta pulpettiin torstaina 14. toukokuuta.Koulutkin on suljettu pitkälti tartuntatautilain nojalla.Poikkeusolojen päättyminen ei tarkoita koronan torjuntatoimien loppumista.Yli 500 hengen yleisötapahtumat on peruttu heinäkuun loppuun asti.Aluehallintovirastot ja kunnat voivat tartuntatautilain nojalla päättää myös pienempien tapahtumien perumisesta alueillaan. Siihenkään ei tarvita poikkeusoloja.Myös yleiset kokoukset voidaan kieltää - ja koulut, päiväkodit ja muut vastaavat tilat pitää säpissä paikallisen tartuntatilanteen niin vaatiessa.”Aluehallintovirasto voi tehdä alueellaan vastaavat päätökset silloin, kun ne ovat tarpeen usean kunnan alueella”, tartuntatautilaissa säädetään.Vuonna 2016 uusitussa tartuntatautilaissa on pykälä numero 58 (Laajaan tartunnanvaaraan liittyvät toimenpiteet) juuri sitä varten, että poikkeusoloja ei Suomeen tarvittaisi kuin äärimmäisissä oloissa.Oikeuskansleri Tuomas Pöysti lienee jo sanonut ministereille, että hallituksen on pian kumottava poikkeusolot. Myös poliittinen oppositio - ainakin kokoomus - huomauttanee tästä pian hallitusta.Jos ja kun hallitus ei jatka yleistä kokoontumisrajoitusta, lasten ja nuorten harrastustoiminta voi hiljalleen jatkua touko-kesäkuun vaihteessa.Seurakunnat pääsevät pitämään rippileirinsä.Suomalaiset ovat oppineet sosiaalisen eristäytymisen taidon sen verran hienosti, että koronatapausten määrä ei lähiviikkoina välttämättä käänny nousuun.Silloin poistuu myös tarve pitää voimassa säädöksiä, jotka mahdollistavat terveydenhuollon työntekijöiden määräämisen ylityöhön. Tässäkin suhteessa valmiuslain voimassaolo muuttuu turhaksi.Terveydenhuollon kapasiteetti ei ole ylittynyt. Pikemminkin terveydenhuolto pyörii osittain aliteholla, koska suomalaiset eivät koronanpelossaan hakeudu muiden vaivojensa takia lääkärin vastaanotolle.Jos asiaintila jatkuu kuukausien ajan, muista hoitamattomista sairauksista tulee lopulta koronaa suurempi terveydellinen ongelma.Hallitusta ei edelleenkään käy kateeksi, vaikka demokratia on palaamassa kohti normaalia.Pääministerit ja ministerit saavat asiantuntijoilta tietoa, mutta koronatieto on luonteeltaan täynnä epävarmuuksia, koska viruksen käyttäytymistä ei tunneta kovin hyvin.Päivien pidentyessä ja auringon lämmittäessä poskipäitä Suomessa alkaa piinallisen pitkä odotus. Rokotteen saamiseen on vielä pitkä matka.Sitä ennen suomalaisten on pidäteltävä kehossa varsinkin keväisin hyrrääviä voimia.Ensimmäinen kansallinen koronatesti on vappuna. Sen onnistumisesta antavat osviittaa Alkon ensi viikon myyntitilastot.Pääministeri Marin puhui keskiviikon tiedotustilaisuudessa muun muassa mahdollisesta asteittaisesta ja hallitusta rajoitusten purusta kohti tartuntalain mukaista tehostettua epidemian hallintaa.
Kaikista rajoitustoimista ei voida luopua kerralla, sillä tilanne on edelleen vakava. Valtioneuvosto",2
220,"Kokoomuksen puheenjohtaja Petteri Orpo on paljon taitavampi strategi kuin mitä suuri yleisö ehkäpä ajattelee.Muuten Orpo ei olisi pysynyt kokoomuksessa vallassa kesästä 2016 lähtien. Suorituksen arvoa nostaa se, että Elina Valtonen ja Antti Häkkänen ovat kumpainenkin karismaattisia valtikanperijöitä, eikä kumpikaan ole peitellyt kunnianhimoaan.Orpo tiesi tasan tarkkaan, mihin hän ryhtyi, kun alkoi muodostaa perussuomalaisten kanssa hallitusta.Mutta jos Orpolla olisi ollut valta muuttaa Suomen poliittista kulttuuria, hän olisi mieluiten kokeillut Ruotsin mallia. Tätä johtopäätöstä tukee se, mitä Orpo kertoi viime joulukuussa kokoomuksen puoluetoimistossa.Kävimme jouluhaastattelussa läpi vaihtoehdot seuraavaksi hallituspohjaksi.Orpo toppuutteli sinipunahallituksen muodostamista SDP:n kanssa. Välit demareiden puheenjohtajaan Sanna Mariniin eivät olleet kunnossa. Niitä ei oikeastaan ollut.– SDP:n talouspolitiikasta olemme todella kaukana. Marinin puheet ovat olleet vähintäänkin epäselviä sen suhteen, näkeekö hän sopeuttamisen tarpeellisena muillakin keinoilla kuin veronkorotuksilla. Jos he eivät näe sitä tarpeellisena, se tarkoittaisi, että sama meno jatkuisi, Orpo painotti.Oikeastaan parin vuoden ajan oli ollut selvää, että kokoomus ja SDP eivät löytäisi sopua seuraavasta hallitusohjelmasta.Kokoomus halusi sopeuttaa julkista taloutta ja vähentää ammattiyhdistysliikkeen valtaa työmarkkinoilla. Kun nämä olivat kokoomuksen kenttäväen päätavoitteita, oli ennalta selvää, että sinipunahallitusta ei syntyisi.Monipuoluedemokratiassa piti toki teeskennellä, että sinipuna olisi ollut realistinen vaihtoehto.Keskustan aavisteltiin tai tiedettiin suuntaavan oppositioon olemassaoloaan pelastamaan.Orpo nostikin jouluna pöydälle hallitusyhteistyön mahdollisuuden perussuomalaisten kanssa.Talouspolitiikasta kokoomus löytäisi yhteisen tahdin perussuomalaisten kanssa, mutta EU-politiikassa ja työperäisessä maahanmuutossa puolueiden linjat olivat kaukana toisistaan.Orpo määritteli ison kysymyksen: mihin perussuomalaiset ovat työperäisessä maahanmuutossa valmiita?– Olen ollut huomaavinani perussuomalaisten puheissa muutosta, että heidänkin mielestään tänne tarvitaan väkeä työhön, hän vihjasi kokoomuksen ja perussuomalaisten yhteistyön mahdollisuudesta.Kysyin vielä kuorrutteeksi, olisiko RKP varmasti kokoomuksen johtamassa hallituksessa. Orpo vahvisti elekielellään, että kyllä olisi.Laskin, että mukaan hallituksen johtokokoonpanoon haluttaisiin maltillinen Sari Essayah. Siitä lähtien kirjoitin ja puhuin, että eduskuntavaalien jälkeen yritettäisiin todennäköisesti muodostaa kokoomuksen, perussuomalaisten, RKP:n ja kristillisdemokraattien hallitus. Näin tapahtuisi, jos kokoomus olisi vaaleissa suurin puolue.Jatkoimme keskustelua jakamalla kokemuksiamme siitä, miten joulukalat kuuluu valmistaa juhlapöytään ilman, että kalan lihasta katoaa suussa sulavuus.Yllättäen Orpo nosti esille kilauttaneensa kaverilleen Ulfille.Kokoomuksen sisarpuolueen moderaattien puheenjohtaja Ulf Kristersson oli juuri muodostanut Ruotsissa pääministerinä vähemmistöhallituksen, jota kansallismielinen tai äärikansallismielinen ruotsidemokraatit tuki.Ruotsidemokraattien puoluejohto oli ollut mukana neuvottelemassa hallitusohjelmasta.Puolueella on valtiosihteerin tasoisia edustajia Kristerssonin hallituksen kansliassa. Nämä osallistuvat lakiesitysten valmisteluun, mutta ruotsidemokraattien poliitikot eivät anna kasvojaan hallitukselle eivätkä edusta maataan EU:ssa, YK:ssa, Natossa tai muissa hallitusten välisissä kansainvälisissä organisaatioissa.– Kyllä minä seuraan tarkasti, mitä Ruotsissa tapahtuu. Olen Kristerssonin kanssa yhteydessä. Ruotsissa tehdään oikeita asioita, eikä siellä mitään järisyttävää ole tapahtunut, vaikka jotkut sitä ovat pelänneet, Orpo arvioi.Orpo piti mahdollisena vähemmistöhallituksen muodostamista myös Suomeen, jos jokin tai jotkin puolueet antaisivat tukensa hallituksen talouspolitiikalle, mutta eivät haluaisi olla konkreettisesti toimeenpanemassa koko hallitusohjelmaa.Käytännössä Orpo hahmotteli mielessään mallia, jossa kokoomus neuvottelisi Suomelle talous- ja maahanmuuttopoliittisen ohjelman Riikka Purran joukkojen kanssa. Puolueena perussuomalaiset jäisi hallituksen ulkopuolelle, jolloin sen poliitikoilla olisi suuri vapaus sanoa, tehdä ja käyttäytyä niin kuin he haluavat.Eikä kovin moni olisi ollut kiinnostunut perussuomalaisten kansanedustajien taustoista äärijärjestö Suomen Sisussa tai sen liepeillä.– Jossain pöydän kulmalla voi olla ajatus vähemmistöhallituksesta. Vaikka siitä ei ole Suomessa kokemusta eikä osaamistakaan, kyllä sekin vaihtoehto kannattaa mielessä pitää, Orpo sanoi.Orpo ei puhunut jouluisissa tunnelmissa perussuomalaisten taustoista ja sen jäsenten natsisympatioista.Strategi osaa ilmaista ajatuksiaan korrektisti, mutta siten että ne eivät jää epäselviksi.Vain viikossa Orpon hallitus ajautui kriisiin.Kansainvälisessä mediassa hallitus on yhdistetty äärioikeistolaisuuden ja natsisympatioiden tukemiseen.Kun ulkomaisia artikkeleita lukee, on mahdotonta alkaa inttää vastaan, etteivätkö niissä kerrotut asiat pohjautuisi faktoihin.Suomen kaltaiselle pienelle maalle kansainvälinen brändi ei ole yhdentekevä asia, mistä tasavallan presidentti Sauli Niinistö muistutti perjantaina Suomi-areena-tapahtumassa.– Hallituksen täytyy pitää huolta siitä, että sen politiikka ulkomailla tiedetään ja politiikan sisältö on sellaista, joka myöskin nauttii läntistä arvostusta ja on meidän arvojemme mukaista, Niinistö tähdensi.Elinkeinoministeri Vilhelm Junnila on ilmoittanut erostaan, mutta Orpon hallituksen ongelmat eivät siihen pääty. Ne ovat vasta alussa.Hänen hallituksensa ilmapiiri on pysyvästi pilalla alle kahden viikon vallassa olon jälkeen.Perussuomalaisten aktiivit ovat haukkuneet rkp:läisiä sen verran alatyylisesti, että nämä sanalliset loukkaukset eivät unohdu niiden kohteilta. Se kaiketi on ollut tarkoituskin.Liberaalit kokoomuslaiset purevat hammastaan. Jotkut heistä jättävät kokoomuksen.Laitilan kaupunginjohtaja ja Turun kaupunginhallituksen entinen puheenjohtaja Lauri Kattelus erosi puolueesta keväällä.– Olen koko aikuisikäni ja osan nuoruudestani kuulunut puolueeseen, joka antaa nyt tukensa äärioikeistolaisia yhteyksiä omaavalle ministerille. Se oli riipaiseva kokemus, Kattelus kirjoittaa viestipalvelu Twitterissä.Perussuomalaiset puhkuvat uhoa.Ennusmerkit eivät ole hyvät.Ja perusongelma on se, minkä perussuomalaisten nousun rakentanut Timo Soini puki sanoiksi vuonna 2017, kun hän kieltäytyi yhteistyöstä Jussi Halla-ahon kanssa.Soini luetteli Jyväskylän puoluekokouksessa valitun uuden puheenjohtajiston.– Kaksi heistä on tuomittu kiihottamisesta kansanryhmää vastaan. Yksi on syyteharkinnassa. Koko puolueen luonne on muuttunut. Siitä se johtuu. Jos joku ajattelee, että lähtisin perustamastani puolueesta jostain muusta kuin todellisesta syystä, hän ei tunne minua ihmisenä lainkaan, Soini sanoi.”Junnilalaisuus” on perussuomalaisissa olemassa, eikä puolue ole yrittänyt siivota jäsenistöstään sisulaisia aktiiveja. Nämä kun muodostavat puolueelle yhden tärkeän tukiryhmän.Vuosituhannen alussa Halla-aho vaikutti Suomen Sisun hallituksessa, levitti rotuoppeja ja kirjoitti Scripta-blogissaan juutalaisten kansanmurhasta ”holo-hölinänä”.Hän kuului johtoon järjestössä, jota voi kirjallisiin lähteisiin tukeutuen luonnehtia kansallissosialistiseksi.Sisu julkaisi verkkosivuillaan suomenkielisen tiivistelmän kansallissosialistien propagandistin Helmut Stellrechtin vuonna 1938 ilmestyneestä teoksesta ”Usko ja teot – nuoren kansakunnan uskontunnustus”.Siinä Stellrecht kirjoittaa ”pohjoisesta rodusta”.”Ken sekoittuu lajiltaan muukalaisen, alemman rodun kanssa, se torjuu luotaan veren ja sielun, jotka on annettu hänelle, jotta ne saisivat elää puhtaina hänen lapsissaan.” Verkkosivuilla kerrottiin Suomen Sisun olevan ”iloinen voidessaan tarjota tämän historiallisen harvinaisuuden suomalaisille lukijoille”.Halla-aho on nyt eduskunnan puhemies.Natsipropagandan ja rotuoppien julkaisemisesta on kulunut aikaa, mutta Halla-aho ja muut entiset perussuomalaiset sisulaiset olivat aikuisia sitä levittäessään.Purra lähti politiikkaan mukaan Suomen Sisun keskustelupiirin Keskiviikkokerhon kautta, aikuisena hänkin.Kun tämä on Suomen valtion johtopaikoilla olevien ihmisten polku politiikkaan, on täysin selvää, että se johtaa törmäykseen ja avoimeen ja pysyvään ristiriitaan rkp:läisten ja monien liberaalien porvareiden kanssa.Ihminen voi seestyä ja muuttaa ajatteluaan – ja sille on annettava tilaa ja arvoa – mutta perussuomalaisten johdon Junnilalle antama tuki ei varsinaisesti puhu sen puolesta, etteikö ääriajattelulla olisi puolueessa hiljaisia ymmärtäjiä.Orpo tiesi kaiken tämän ja hahmotteli siksi vähemmistöhallituksen mahdollisuutta.Kun se ei istunut suomalaiseen poliittiseen kulttuuriin, ollaan siinä missä ollaan.Kenelläkään tuskin on suomalaisessa politiikassa juuri nyt hyvä olla.Ei Orpolla eikä Purralla, eikä myöskään opposition edustajilla.",2
221,"Sosiaali- ja terveysministeriötä johtaa pääministeripuolue SDP:n ministeri Krista Kiuru. Käänteissään rivakka ja monisanainen perhe- ja peruspalveluministeri Kiuru perkasi THL:n kanssa viime viikolla kaikki Suomen tartuntaketjut. Se oli hyvin tehty.Johtopäätös oli ”kerta kaikkiaan se, että tartunnat keskittyvät erityisesti kahdelle reitille”, kuten Kiuru asian muotoili maanantaina illalla Valtioneuvoston linnassa.Niinpä viranomaiset päättivät käynnistää operaation: testattaisiin kaikki lentomatkustajat, jotka saapuvat valituilla lennoilla Suomeen Pohjois-Makedonian pääkaupungista Skopjesta ja Romanian pääkaupungista Bukarestista.Skopjen-lennolla oli yhteensä 157 matkustajaa, joille kaikille tehtiin koronatesti Turun kaupungin ja Varsinais-Suomen sairaanhoitopiirin testauspisteellä Turun lentoasemalla.THL ja Kiuru saivat sunnuntai-iltana tietää, että ainakin 24 matkustajalla on koronatartunta ja että he ovat matkustaneet kentältä vapaasti kuka minnekin päin Suomea. Näin korona leviää kyllä nopeasti kaikkialle Suomeen.Ministeri päätti, kaiketi kansalaisten kiukkua ehkäistäkseen, järjestää maanantai-iltana tiedotustilaisuuden. Se oli viisaasti tehty.Ministeri Kiurulla olisi ollut 24 tuntia aikaa sopia seuraavista askelista oikeusministeri Anna-Maja Henrikssonin (r) ja sisäministeri Maria Ohisalon (vihr) kanssa.Sen hän jätti ilmeisesti tekemättä.– Kaikki tällä hetkellä riskimaissa matkustaneet tulevat laajenemaan tämän viranomaisten antaman pakkotestauksen piiriin. -- Tulemme ilmoittamaan kaikille saapuville lentokoneille, jotka tulevat riskimaista, että viranomaisten pakkotestaus on edessä, Kiuru sanoi.Hieman aiemmin hän oli sanonut samassa tiedotustilaisuudessa, että kaikkia ei todennäköisesti testata, ”jottei koko suomalaisten kesäflunssan testauskapasiteettia käytetä pelkästään tähän”.Minkä ihmeen kesäflunssan?Onko Suomen rajoilla edessä pakkotestaus vai ei?Siitä ei saa selkoa, kun katsoo ja kuuntelee tiedotustilaisuuden uusintana.Jos edessä on pakkotestaus, niin mikä on sen laillisuusperusta? Oikeusvaltiossa ministeri ei saisi jättää näin suurta epätietoisuutta leijumaan ilmaan, kun hänellä ja hänen johtamillaan virkamiehillä on ollut vuorokausi aikaa valmistautua esiintymiseen.Skopjen- ja Bukarestin-tartuntareittien löytäminen oli THL:ltä ja Kiurulta kiistatta onnistuminen, mutta kymmenet muutkin maat ovat koronatartuntojen lisääntymisen näkökulmasta riskimaita.Maanantai-illan pääuutisen Kiuru pudotti lausuessaan seuraavaa: ”Tärkeintä on se, että olemme tänään tulleet omassa hallintokunnassani siihen päätökseen, että jatkossa tartuntatautiviranomaiset määräävät tartuntatautilain mukaisen karanteenin kaikille riskimaista tuleville. Tämä päätös on kova. Ymmärrän hyvin sen, että me olemme ottaneet kovat piippuun.”Osa keskustelupalstojen huolestuneista kansalaisista hurrasi ilmoitukselle, mutta oikeusvaltion toimintasäännöt tuntevat ihmiset valtasi hämmennys.Miten on mahdollista, että ministeri - vai pitäisikö sanoa Napoleon Kiuru - sanelee ennalta terveysviranomaisten päätöksiä?Tartuntatautilaissa on kyllä pykälä karanteenista, mutta se kuuluu seuraavasti: ”60 § Karanteeni: Jos yleisvaarallisen tartuntataudin tai yleisvaaralliseksi perustellusti epäillyn tartuntataudin leviämisen vaara on ilmeinen eikä taudin leviämistä voida muulla tavoin estää, virkasuhteinen kunnan tartuntataudeista vastaava lääkäri tai virkasuhteinen sairaanhoitopiirin kuntayhtymän tartuntataudeista vastaava lääkäri voi päättää henkilön karanteenista enintään yhden kuukauden ajaksi. Päätös karanteenista voidaan tehdä henkilölle, jonka on todettu tai perustellusti epäilty altistuneen yleisvaaralliselle tartuntataudille.”Pykälästä käy yksiselitteisesti ilmi, että kategorinen kaikille automaattisesti määrättävä karanteeni ei ole oikeudellisesti mahdollinen, vaikka ministeri Kiuru sellaisesta ilmoitti sanoilla, jotka miljoonat suomalaiset saivat tietoonsa maanantai-iltana tiedotusvälineiden kautta.Jos joku suomalainen esimerkiksi matkustaa omalla autollaan toiseen kotiinsa riskimaahan ja palaa sosiaalisia kontakteja vältettyään Suomeen, tartuntataudeista vastaava lääkäri voi päätyä arvioon, että pakollista karanteenia ei pidä ulottaa koskemaan kyseistä ihmistä.Oikeusvaltiossa poliitikot eivät voi ennalta sanella viranomaispäätöksiä. Poliisi esimerkiksi käytti omaa harkintavaltaansa viime keväänä Uudenmaan rajoilla sen suhteen, mikä oli riittävä peruste ylittää raja ja mikä ei. Lauri NurmiPoliisiviranomaiset esimerkiksi käyttivät vastaavaa harkintavaltaa, kun he tekivät keväällä Uudenmaan rajoilla viranomaispäätöksiä siitä, ketkä saivat valtioneuvoston antaman asetuksen nojalla ylittää maakunnan rajan ja ketkä eivät.Silloinkaan ministerit eivät sanelleet viranomaispäätöksiä ennalta, vaikka Suomessa vallitsivat poikkeusolot.Nyt poikkeusolot on kumottu.Sisäministeri Ohisalo huomautti maanantaina Lahdessa, että pakkokaranteeneja voidaan määrätä nykyisten pykälien nojalla ja että kategorinen karanteeni edellyttäisi tartuntatautilain muuttamista.Sen taas edellyttää normaalia lainsäädäntötapaa, jossa kirjoitetaan uusi pykälä, pyydetään siitä lausunnot ja viedään se sen jälkeen eduskunnan valiokuntien käsittelyyn ja suureen saliin hyväksyttäväksi.Ohisalo arvioi, että niin lausunnon antajilta kuin kansanedustajilta löytynee koronakriisissä hyvää tahtoa muuttaa pykäliä tarvittaessa nopeasti.Oikeusministeri Anna-Maja Henriksson on ilmeisen närkästynyt ministeri Krista Kiurun puheista, joiden laillisuuspohjaa sosiaali- ja terveysministeriössä ei kaikesta päätellen ollut selvitetty etukäteen yhdessä oikeusministeriön kanssa. Lauri NurmiEipä ole ihme, että oikeusministeri Henriksson nielaisi iltateensä väärään kurkkuun.– Tämä on ilmeisesti ministeri Kiurun ja sosiaali- ja terveysministeriön kanta. Hallituksen sisällä tästä ei ole keskusteltu. Minulle on jokseenkin epäselvää, mitä kaikkea tässä nyt haetaan, oikeusministeri Henriksson sanoi tiistaina Helsingin Sanomissa.Viikonloppuna Henriksson kertoi Iltalehden haastattelussa kantansa siihen, miten koronan torjuntatoimissa tulisi jatkossa edetä.– Meillä on nyt paremmat eväät ja työkalut siihen, että pystymme elämään ilman poikkeusoloja ja ilman valmiuslakia. Pystymme alueellisesti tekemään päätöksiä, jos niitä on tarpeen tehdä, Tästä eteenpäin hallituksen pitää edetä normaalin lainsäädännön puitteissa niin pitkälle kuin mahdollista eli kuntien ja aluehallintovirastojen kautta ja tartuntatautilain nojalla. Se on paras tie, Henriksson painotti.Maanantaina Kiuru vaikutti toimivan kuin Suomi olisi poikkeusoloissa - ja kuin hallitus olisi valistunut itsevaltias, Napoleon.Molemmat ovat vääriä esiintymistapoja demokratiassa. Ei olisi vaatinut paljon pyytää oikeusministeri Henrikssonia ja sisäministeri Ohisaloa rinnalle tiedotustilaisuuteen.Vaikka Suomi olisi poikkeusoloissa, joille ei tällä hetkellä löydy juridista pohjaa, yksikään ministeri ei niidenkään vallitessa voisi julistaa tuosta vaan kaikkia koskevia karanteeneja.Sellainen puhe tulisi bumerangina takaisin viimeistään eduskunnan perustuslakivaliokunnasta.Koronasyksy ei saa mennä sähläykseksi, jossa jokainen ministeri vuorollaan kalastelee irtopisteitä kertomatta aikeistaan etukäteen muille ja selvittämättä niiden laillisuuspohjaa.Kiuru on oikealla asialla, mutta aiheutti omalla toiminnallaan sakean sopan.Siinä hän on kiistatta oikeassa, että viimeistään torstaina hallituksen on päätettävä istunnossaan uusista ja tehokkaista koronatoimista. Niitä suomalaisten enemmistö odottaa hallitukselta.Hyvä merkki on, että ministerit vaikuttavat lomiensa jälkeen levänneiltä. Johtajuus ja päättäväisyys ovat hyveitä, mutta niitä on voitava osoittaa oikeusvaltiota vaarantamatta.",2
222,"Historia ei toista itseään, mutta Venäjän tekemän laittoman hyökkäyksen alkusiemen on silti toisen maailmansodan lopputuloksessa.Amerikkalaiskenraali Patton, Britannian pääministeri Churchill ja Saksan armeijan Werhmachtin yksittäiset upseerit – Weimarin tasavallan kannattajat ja Hitlerin vastustajat – olivat oikeassa siinä, että demokratioiden olisi pitänyt kukistaa sekä Stalin että Hitler. Näin ajatteli todennäköisesti sisimmässään myös Suomen poliittinen johto.Kenenkään itsetunnon ei olisi pitänyt rakentua sodan ja aseiden varaan, eikä kenellekään olisi pitänyt jäädä kokemusta siitä, että poliittisten vastustajien vangitseminen tai tappaminen olisi valtiolle vaihtoehto.Näin kuitenkin tapahtui, mistä Patton varoitti länsiliittoutuneiden sodanjohtoa. Hänen mielestään liittoutuneet epäonnistuivat Euroopan vapauttamisessa, kun ne sallivat neuvostodiktatuurin pystyttää satelliittidiktatuureja itäisen Keski-Euroopan maihin.Venäjän presidentti Vladimir Putin on sodan ja aseiden ihannoinnin tuote. Hänelle Neuvostoliitto ei ollut kansojen vankila, vaan sotilaallisen suuruuden symboli ja vallan lähde.Hän tuskin olisi vallassa, jos venäläiset olisivat saaneet äänestää 2000-luvulla vapaasti ja jos maassa olisi vapaa media.Venäläiset osoittivat 2010-luvun alussa voimalla mieltään vaalivilppiä vastaan. Sen jälkeen valtion väkivaltakoneisto alkoi avoimesti pahoinpidellä mielenosoituksiin osallistuneita ihmisiä. Oppositiopoliitikkoja ja toimittajia murhattiin.Amerikkalaiskenraali George S. Patton muistetaan vauhdilla edenneen hyökkäyssodan taitajana. EPA/AOPKymmenen vuotta pelolla johtamista – jopa kuolemanpelolla – on tehnyt tehtävänsä: Venäjällä ei ole avointa oppositiota, joka pystyisi julkisuuden kautta kyseenalaistamaan sodankäynnin mielettömyyden.Historian logiikat toistavat itseään.Ensimmäisen maailmansodan kauheuden kokenut Erich Maria Remarque kirjoitti 1920-luvulla lakonisuudessaan loisteliaan kuvauksen sodan tyhjyydestä. Länsirintamalta ei mitään uutta kertoi vastaansanomattomalla voimalla, miten sota tuhosi nuorten miesten unelmat ja lopulta elämät yksi kerrallaan.Monet saksalaiset samaistuivat kirjan päähenkilöön Paul Bäumeriin – ja se oli diktatuuria tavoitelleille kansallissosialisteille ongelma.Hitlerin ja hänen kannattajiensa oli poltettava miljoonia kirjoja roviolla, jotta heidän propagandansa pystyi vakuuttamaan edes osan saksalaisista uuden sodan mielekkyydestä.Neuvostoliiton raunioilta noussut nykyinen Venäjä olisi voinut kehittyä kansalaisilleen hyvinvointia ja vaurautta tuottavaksi moderniksi valtioksi, jos se olisi ollut valmis kohtaamaan menneisyytensä.Tekemään sovinnon itsensä kanssa.Ei ole sattumaa, että putinistien tahtoa noudattava Venäjän korkein oikeus tuomitsi joulukuussa ihmisoikeusjärjestö Memorialin lakkautettavaksi.Järjestö on tutkinut yli 30 vuoden ajan neuvostodiktaattori Josif Stalinin terroria ja nyky-Venäjän ihmisoikeusrikkomuksia Venäjällä ja entisissä Neuvostoliiton alueen maissa.Juttu jatkuu kuvan jälkeen.Venäjä on lisännyt sotilaallista läsnäoloaan muun muassa Valko-Venäjällä. Peter KovalevKun ei ole vapaata kirjallisuutta, kouluopetusta eikä kansalaisia vallanpitäjiltä suojelevia ihmisoikeusjärjestöjä, on mahdollista kasvattaa valtioon hyökkäyssotaan valmis sukupolvi.Osa ihmisistä on valmis hyökkäyssotaan maansa kuvitellun kunnian puolesta, osa pakon edessä.Putin itse on julkaissut valetieteellisen artikkelin, jolla hän yrittää kiihottaa venäläisiä käymään itsenäistä Ukrainan valtiota vastaan. Historian logiikka toistaa tässäkin itseään.Ensin on vihaa tihkuvia sanoja. Sitten ne muuttuvat lihaksi.Todennäköisesti merkittävä osa venäläisistä ei hyväksy presidenttinsä sotapolitiikkaa, mutta yksilöiden on vaikeaa nousta pysäyttämään yli 20 vuoden työllä rakennettua uutta sortokoneistoa.Demokratiat eivät Euroopassa aloita sotia, mutta niiden pitäisi pystyä pelastamaan Ukraina ja ukrainalaisten vapaus.Sillä olisi musertava vaikutus Euroopan tulevaisuuteen – todennäköisesti koko vuosisadan ajaksi – jos maanosassa olisi 2020-luvulla mahdollista siirtää rajoja aseilla ja kaataa sotilasvoimalla demokraattisesti valittuja hallituksia.Se tarkoittaisi sitä, että Suomi Venäjän naapurimaana ja Natoon kuulumattomana maana sijaitsisi vaaravyöhykkeellä.Vaarassa olisivat myös Viro, Latvia ja Liettua, joita venäläiset miehittivät 45 vuoden ajan Neuvostoliiton ollessa pystyssä.Putin on sanonut, että Neuvostoliiton hajoaminen oli 1900-luvun suurin geopoliittinen katastrofi.Hänen sanansa on syytä ottaa kirjaimellisesti, vaikka välitöntä vaaraa ei Itämeren suunnalla olisi.On täysin mahdollista, että Venäjä – hänen tai jonkun muun johdolla – yrittää palauttaa Kremlin alaisuuteen entisen Neuvostoliiton valtapiiriä. Ennemmin tai myöhemmin.Se tarkoittaisi sitä, että Moskova vaatisi Suomelta valtion suvereniteettia kaventavia myönnytyksiä. Jos Suomi ei niihin suostuisi, kuten demokratian ei kuulu suostua, Venäjä saattaisi uhata meitä sotilaallisesti.Ukrainan asia on meidän. Monesta syystä. Sekä vapauden, moraalin että meidän itsemme tähden.Tasavallan presidentti Sauli Niinistö on verrannut Euroopan tunnelmaa talvisotaa edeltäneiden kuukausien tunnelmaan.Kaikki näkevät, mitä todennäköisesti on tapahtumassa, mutta silti demokraattiset valtiot eivät ole kykeneväisiä pelastamaan pientä valtiota suuren hyökkäykseltä.Euroopassa on ollut 2000-luvulla liian paljon unissakävelijöitä.Uudella vuosituhannella demokratia on Euroopassa silti vahvempi kuin vuonna 1939.Siksi on pakko luottaa siihen, että demokratian voima riittää patoamaan sotapolitiikan ja pelastamaan aidosti itsenäisen Ukrainan.Muussa tapauksessa Itämereltä Mustallemerelle laskeutuu rautaesirippu, jonka länsipuolelle demokratiat joutuvat asettamaan panssarinsa ja ohjuksensa.Yhdysvaltain presidentti Joe Biden on sanonut, että Yhdysvallat ei lähettäisi joukkoja ukrainalaisten avuksi, mutta maa puolustaa jokaista tuumaa NATOn jäsenmaiden alueesta. Suomalaisten on syytä ymmärtää, mitä tämä tarkoittaa.Olisimmeko mekin pohjimmiltaan yksin, jos pahin tapahtuisi? Ellemme siis olisi liittyneet läntiseen puolustusliittoon.Suomi on päättänyt ostaa amerikkalaisia F-35-hävittäjiä. Päätös on viisas, mutta ensimmäiset koneet saadaan Puolustusvoimissa palveluskäyttöön vasta vuonna 2026.Viisautta olisi reagoida muuttuneeseen tilanteeseen ja selvittää, voisiko F-35-hävittäjiä saada Suomeen suunniteltua aiemmin.Itämereltä Mustallemerelle laskeutuva rautaesirippu ei ole kaunis tulevaisuuden kuva. Se ei tuota mitään hyvää yhdellekään kansalle. Taloudelliset resurssit hukkuvat asevarusteluun, eivät kansalaisten elämänlaadun parantamiseen.Neuvostoliitto varusteli itsensä hengiltä, mutta siihen meni vuosikymmeniä.Jos järki voittaa, myös Putin ymmärtää, että uuden rautaesiripun pystyttäminen vahingoittaisi Venäjää ja venäläisiä.Putin kunnioittaa voimaa. Siksi Venäjää on painostettava perääntymään sotapolitiikasta. Vasta sen jälkeen on tilaa järjen voitolle.Järjen on silti voitettava, koska kaikki muut vaihtoehdot ovat pelottavia ja niihin sisältyy laajan sodan mahdollisuus.",2
223,"Esson baareja ei enää ole eikä markan pajatsoja.Juuri siksi niillä on poliittista käyttövoimaa.”Kruunalla kotiin, ja klaavalla Esson baariin Pian ollaan jo kohteessa, diskovalojen hohteessa”, laulaa Poju, yksi 2010-luvun junttidiskon kuninkaista.Adidaksen raitaverkkarit saivat Esson baarissa tuoksahtaa dieseliltä. Se oli ysäriä se, romanttistakin.Alkaneella 2020-luvulla liikenne sähköistyy kaikkialla Suomessa.– Sähköistyminen on ollut nopeaa ja tapahtuu nopeammin kuin mallinnukset osoittavat, hallituslähde painotti Iltalehdelle keskiviikkona.Yksi viisikon jäsenistä kiteytti muutoksen pari viikkoa sitten seuraavasti.– Liikenne sähköistyy, tekipä hallitus mitä tahansa. Me voimme päätöksillämme joko nopeuttaa muutosta tai hidastaa sitä.Budjettiriihessä on kiristynyt umpisolmu, koska vihreät ja vasemmistoliitto eivät luota Sdp:n, keskustan ja Rkp:n kannattaman ilmastopaketin leikkaavan päästöjä varmasti.Vihreät ja vasemmistoliitto ovat vaatineet budjettiriihessä muun muassa maatalouden energiaveron palautuksen poistamista, ainespuuveroa, raivausmaksua uusille turvepelloille ja lämmityspolttoaineiden verotuksen sitomista kuluttajahintaindeksiin.Punavihreää kaksikkoa epäilyttää myös biokaasun käytölle annettava painoarvo.Biokaasu on liikenteessä teknologisen kilpailun häviävä käyttövoima. Markkinat eli autonvalmistajat toteuttavat vihreän siirtymän sähköistymisen kautta, eikä poliitikkojen pitäisi päätöksillään häiritä tätä muutosta.Raskaassa liikenteessä ja maatalouden työkoneissa biokaasun käytöllä on arvoa. Silti vihreät ja vasemmistoliitto taitavat olla jäljillä, kun ne epäilevät biokaasuinvestointien olevan myös satojen miljoonien eurojen tukiaispaketti maataloudelle ja sen liepeille.Keskusta on saamassa ilmastopaketissa jättipotin.Siksi valtiovarainministeri Annika Saarikko tuskin haluaa rysäyttää hallitusta nurin.Saarikko on kokenut poliitikko. Hänellä täytyy olla mietittynä jokin symbolinen vastaantulo, joka käy vihreille ja vasemmistoliitolle poliittiseksi voitoksi.Etenkin vihreillä on pelissä puheenjohtaja Maria Ohisalon uskottavuus.– Meillä ei ole varaa siihen, että tutkijat vetävät heti ensimmäisenä iltana hallituksen ilmastopaketin vessanpöntöstä alas, eräs vihreä kiteyttää neuvotteluiden panokset.Vihreillä on viikonloppuna puoluekokous.Vaikka Ohisalolla ei ole vastaehdokkaita, hänen lähtölaskentansa alkaa välittömästi, jos vihreiden kenttäväki kokee puheenjohtajansa antaneen kaikessa periksi keskustalle.– Kyllä me ymmärrämme, että kaverilla on puoluekokous. Politiikassa kuuluu tapoihin ottaa nämä huomioon. Mutta emme halua tarttua vihreiden tarjoamaan raippaan, kun tavoitteet täyttyvät pehmeämmillä keinoilla, eräs keskustalainen sanoo.Verojen ja maksujen kiristykset eivät keskustalle ja rkp:lle sovi.– Tilanne on hullunkurinen. Paperilla päästövähennystavoitteet alkavat olla kasassa. Ne on laskettu virkamiesten esityspohjasta. Ongelma on se, että vihreitä ja vasemmistoliittoa harmittaa, kun tavoitteita ollaan saavuttamassa ilman heidän vaatimiaan toimia, kuten lämmityspolttoaineiden veronkorotusta, maanviljelijöiden energiaveron palautuksen poistoa, ainespuuveroa, liikenteen kansallista päästökauppaa tai öljylämmityksen täyskieltoa, eräs porvaripuolta edustava hallituslähde arvioi.Tähän valokuvaan tiivistyy koko budjettiriihen dynamiikka. Annika Saarikko ja Maria Ohisalo (oik.) ovat mahdollisimman kaukana toisistaan. Rkp:n puheenjohtaja Anna-Maja Henriksson (2. vas.) on riihessä monesta asiasta samaa mieltä kuin Saarikko. Vasemmistoliiton puheenjohtaja Li Andersson (2. oik.) vastaavasti ajaa monia samoja asioita kuin vihreiden Ohisalo. Sami KuusivirtaBudjettikriisi on kriisissä siksi, että vihreät ja vasemmistoliitto eivät usko tavoitteiden toteutuvan ilman heidän esittämiään keinoja.– Harmittaa pirusti. Paketista on auki alle 2 prosenttia. Some-aikana haloo syntyy siitä, että erimielisyys on yhdestä prosentista, vaikka 99 prosentista oltaisiin samaa mieltä. Sdp, keskusta ja Rkp olisivat olleet valmiita kättelemään historiallisen ilmastopaketin heti riihen alkajaisiksi, keskustalainen kuvailee tuntojaan.Onko ilmastopalo väärin sammutettu? Vastaus riippuu siitä, keneltä kysyy.Kiista on niin perustavanlaatuinen, että aidon hallituskriisin mahdollisuutta ei voi sulkea pois.Osapuolet eivät puhu toisistaan kunnioittavaan sävyyn.Enää eivät riitele vain asiat.Ja kun politiikassa riitelevät ihmiset, persoonallisuuspiirteet ja elämäntavat, kriisi on todennäköinen seuraus.Hallituksessa on paha olla niin keskustalla kuin vihreilläkin.Huonoinkin päivä hallituksessa on silti parempi kuin paras päivä oppositiossa. Tähän edesmenneen demaripääministeri Kalevi Sorsan sutkautukseen tiivistyy syy, miksi Marinin hallitus – kuten oli Juha Sipilänkin hallitus (2015–2019) – on ollut sitkeää sorttia.Oppositioon joutumisen pelko on politiikassa vahva voima, ikään kuin Isaac Newtonin painovoimalaki.Hallituksilla on tapana pudota kriiseissä jaloilleen. 2010-luvun alusta lähtien ilmiöstä on puhuttu myös perussuomalaisten pelkona.Siinäkään ei ole kovin paljon uutta. Radikaalien oppositiovoimien valtaannousua on pelätty Suomen poliittisessa historiassa yli sadan vuoden ajan – milloin on pelätty kommunisteja, Lapuan liikettä ja IKL:ää, millloin Veikko Vennamoa tai taistolaisia, milloin perussuomalaisia puolueena tai Jussi Halla-ahoa henkilönä.Marinin hallituksen kaatuminen kiistaan fossiilisten polttoaineiden käytön vähentämisestä olisi poliittinen paradoksi.Perussuomalaisten entinen puheenjohtaja Halla-aho on tervehtinyt ilolla bensapumppujen katoamista.– Onneksemme maailma on menossa koko ajan parempaan suuntaan. Fossiilisista polttoaineista väistämättä päästään eroon jonkin ajan kuluessa, Halla-aho sanoi toukokuussa Helsingin yliopiston Tiedekulmassa.Halla-ahon ympäristötietoisuus ei ole estänyt perussuomalaisia maalaamasta Esson baarin seinälle kuvaa bensa-autoilijoita kurittavasta hallituksesta.Padotakseen kilpailijansa kannatusta Saarikon johtama keskusta on alkanut ammentaa poliittista voimaa dieselin tuoksuisesta nostalgiasta.Saarikko kyllä tietää, että sähköautoilu syrjäyttää bensa-autot markkinoilta yhtä varmasti kuin iPhonen kosketusnäyttö koitui Nokian näppäinpuhelinten turmioksi.– Minua kosketti syvästi erään kainuulaisen nuoren haastattelussaan esittämä toteamus. Hänen mukaansa ’Terrafamen kaivoksella saa tehdä työtä, jolla on selvä tarkoitus, eli akkukemikaalien tuottaminen sähköautoihin.’ Tämä nuori oli löytänyt uutta työtä, jolla on merkitystä: hän on nyt muuttamassa maailmaa akku kerrallaan, Saarikko iloitsi elokuussa Himoksella keskustan puoluejohdon kesäkokouksessa.Puhelimen kosketusnäyttöäkin aluksi epäiltiin.Ihmisen luonteelle on ominaista muutosvastarinta, jota harvat myöhemmin tunnustavat edustaneensa.– Antaa ilmastohumpan soida. Se soi Lestijärvellä, Kemissä, Vaasassa ja Uudessakaupungissa, Saarikko irrotteli elokuussa.Vihreät ja keskusta ovat tukkanuottasilla, koska molemmat puolueet taistelevat olemassa olon oikeutuksestaan. Keskustalle tuottaa julkisuudessa tuskaa kaikki, mikä edes teoriassa vie yhdenkin euron jonkun sen äänestäjän kukkarosta.Vihreiden vastaavasti on säilytettävä etujoukkoluonteensa, kun muutkin puolueet vihertävät.Tämä dynamiikka tuottaa äkkivääriä kantoja ja vaikeuttaa kompromissien löytämistä.Marin tarjoaa kompromissiksi kirjausta kansallisesta päästökaupasta. Hallitus päättäisi sen ottamisesta käyttöön ensi kevään kehysriihessään, jos päästövähennykset eivät muuten toteutuisi.Päästökaupasta on turhaan maalattu bensamörkö Esson baarin seinälle.Tämä käy ilmi, kun perehtyy Aalto-yliopiston tutkimusryhmän hallitukselle laatimaan selvitykseen.Pääministeri Sanna Marin oli liikenneministerinä, kun Aalto-yliopiston tutkijoiden esitys liikenteen päästökaupasta valmistui. PASI LIESIMAATaloustieteen professori Matti Liskin johtaman tutkimustyön otti sattumoisin vastaan syksyllä 2019 liikenne- ja viestintäministeri Sanna Marin.Tutkijat esittivät Suomeen fossiilisten polttoaineiden myyntilupajärjestelmää. Toteutuessaan esitys mullistaisi suomalaisen bensakaupan ja varmistaisi hallituksen ja EU:n asettaman päästövähennystavoitteen täyttymisen.Liikenteen hiilidioksidipäästöt pitäisi puolittaa kymmenessä vuodessa.– Yritämme auttaa poliitikkoja pääsemään tavoitteisiin. Myyntilupajärjestelmä kiintiöi hiilidioksidipäästöt, joille asetetaan vuosittainen katto. Polttoaineen myyjällä pitää olla jokaiseen myymäänsä bensalitraan lupa. Tarvittavan luvan hinta riippuu bensan hiilidioksidisisällöstä, professori Liski painotti.Myyntilupajärjestelmä kohtelisi tutkijoiden laskelmien perusteella oikeudenmukaisesti eri väestöryhmiä. Sen taloudelliset vaikutukset eivät kohdistuisi vain joihinkin autoilijoihin.Hollywoodin ja autoilun kultarannikolla Kaliforniassa on jo käytössä osavaltion sisäinen liikenteen päästökauppajärjestelmä.Esimerkiksi tietullit, ajokilometrien rajoittaminen ja sähköautojen suorat hankintatuet ovat Liskin mukaan huonoja tapoja tavoitella hiilidioksidipäästöjen vähentämistä.– Poliitikot voivat päättää tukea sähköautojen ostamista, mutta silloin on hyvin epätodennäköistä, että pääsisimme tavoitteeseen halvimmalla mahdollisella tavalla. Esitämme järjestelmää, jossa kuluttajat voivat vapaasti valita, miten he vähentävät päästöjään. Autoilijat voivat siirtyä ajamaan sähköautoilla tai tankkaamaan biopolttoaineita, Liski korosti.Ensimmäisinä tapojaan muuttaisivat varakkaat ihmiset.Fossiilisten polttoaineiden päästökiintiöt riittäisivät autoilijoille, joilla ei vielä olisi varaa uusimpien teknologioiden käyttämiseen.Tällöin fossiilisten polttoaineiden kuluttajahinnat eivät nousisi.Poliitikot unohtavat tunneperäisessä väittelyssä faktat päästökaupasta. He tunnustavatkin bensan hintaan liittyvät intohimot.– Polttoaineiden veronkorotukset ovat symboleita. Ne saavat liian ison painoarvon kaikilla puolueilla. Itse asia muuttuu tärkeämmäksi kuin syy, miksi niitä tehdään tai ei tehdä. Mielestämme niille ei ole tarvetta, keskustalainen pohtii.Valtio määrittelisi vuosittain liikenteen hiilidioksidipäästöille kiintiön. Päästökaupan alkuvuosina kiintiö olisi suuri, mutta vuosi vuodelta se pienenisi.Ja halutessaan poliitikot voisivat pitää päästökiintiöt niin suurina, että bensan ja dieselin kuluttajahinnat eivät nousisi ennen kuin edulliset sähköautot olisivat lähes kaikkien ulottuvilla ja niiden valtakunnallinen latausverkosto riittävän kattava.Marin on tarjonnut ehdollista kirjausta päästökaupasta neuvotteluiden ratkaisuksi. Torstain vastaisena iltana ja yönä pallo on kirjaimellisesti keskustan Juha Sipilällä ja vihreiden Krista Mikkosella, jotka Säätytalossa neuvottelevat.Esson baarissa maailman asiat eivät olleet paremmin kuin nyt, vaikka ne siellä osattiinkin laittaa järjestykseen.Lähitunnit ja -päivät osoittavat, pystyykö hallitus erottamaan isoja asioita pienistä ja jatkamaan työtään aidosti toimintakykyisenä.",2
224,"Itsevaltainen Turkin presidentti Recep Tayyip Erdoğan on hyvää vauhtia korottamassa itseään diktaattoriksi.Tällä viikolla turkkilainen tuomioistuin langetti kahden vuoden ja seitsemän kuukauden vankeusrangaistuksen Erdoğanin haastajana pidetylle Istanbulin pormestarille Ekrem İmamoğlulle.İmamoğlu ei ole kuka tahansa poliitikko, vaan yksi niistä opposition johtohahmoista, jotka Metropoll-tutkimuslaitoksen tekemien mielipidemittausten perusteella voittaisivat Erdoğanin presidentinvaalin toisella kierroksella.İmamoğlun tuomio on umpipoliittinen. Hän kutsui kolme vuotta sitten Turkin keskusvaalilautakunnan jäseniä lehdistötiedotteessa typeryksiksi.Se ei missään oikeusvaltiossa voi olla rikos. Lisäksi tuomioistuin kieltää İmamoğlulta poliittisen toiminnan eli osallistumisen toukokuussa tai kesäkuussa järjestettävään presidentinvaaliin.Pääministeri Sanna Marinin (sd) hallitus määrittelee ohjelmassaan Suomen ulkopoliittisen linjan seuraavasti: ”Suomen ulko- ja turvallisuuspolitiikan arvopohjassa keskeistä on ihmisoikeuksien, oikeusvaltioperiaatteen, demokratian, rauhan, vapauden, suvaitsevaisuuden ja tasa-arvon edistäminen kaikessa kansainvälisessä toiminnassa.”Jos Marinin hallitus noudattaa omaa linjaansa, sen pitää tuomita Turkin hallinnon toimet ja vaatia İmamoğlun vapauttamista.Näin hallitus tuskin tekee, koska Suomi yrittää parhaansa mukaan miellyttää Turkkia, jotta Erdoğan hyväksyisi Suomen ja Ruotsin Nato-jäsenyyksien ratifioinnin.Tähän asti Suomen valtionjohto ja diplomaatit ovat hoitaneet työtään pohjoismaisella tyyneydellä.Sama linja varmasti jatkuu, mutta mikäli Erdoğan todella aikoo väärentää vaalit tavalla tai toisella eli vaalivilpillä tai estämällä haastajiensa ehdokkuudet, Suomen vaikeneminen alkaa näyttää pahalta.Samaan aikaan Turkki kiihdyttää sotatoimiaan kurdeja vastaan. Suomalaiset ovat kouluttaneet kurditaistelijoita taistelussa Isisiä vastaan.Monen suomalaisen oikeudentunto on kurdien puolella. Erdoğan sen sijaan on vastenmielinen hahmo – viimeistään nyt, kun hän osoittaa pelkäävänsä vaaleja niin paljon, että hän ei uskalla kohdata niissä yhtä opposition johtajista, Turkin suurimman kaupungin suosittua pormestaria.Puolustusliitto Nato kertoo päätehtäväkseen demokratian arvojen edistämisen ja suojelemisen.Turkin asema Natossa on irvokas – täydessä ristiriidassa puolustusliiton pyhimpien arvojen kanssa.Maailma on kaikessa kauneudessaan tällä hetkellä murheellinen paikka.Venäläiset tuhoavat Ukrainaa kuin Adolf Hitlerin komentamat SS-joukot Puolaa toisessa maailmansodassa. Putinistien paikka olisi sotarikostuomioistuimessa syytettyjen penkillä, ei missään neuvottelupöydissä.Yleinen oikeustaju puoltaisi sitä, että muut demokratiat lähettäisivät armeijansa Ukrainan tueksi. Sen sijaan demokratiat käyvät loputonta juupas–eipäs-vatvomista siitä, miten kauas Ukrainalle annettavat ohjukset saavat kantaa.Mielipidemittaukset kertovat, että jos Turkissa järjestetään vapaat vaalit, valta saattaa maassa vaihtua. MetropollErdoğanin kaltaiset johtajat halvaannuttavat demokratioiden instituutioita, siis tässä tapauksessa Natoa.Vasemmistoliiton kansanedustajat ovat oikeassa huomauttaessaan, että Suomen valtio on kiusallisesti rähmällään Turkin edessä.Realiteetti on silti, että Venäjä saattaa lähivuosina hyökätä Suomeen. Eräs vaikutusvaltainen yhdysvaltalainen poliitikko tuumasi suomalaiselle ministerille viime keväänä seuraavasti: ”Unohtakaa arvot. Teillä on ne arvot EU:ssa. Nato on sotilasliitto.”Suomi haluaa nopeasti Naton 5. artiklan suojan alle, koska silloin esimerkiksi Yhdysvaltain presidentin on helpompaa perustella maansa senaatille apujoukkojen lähettämistä Suomeen.Jos hieman karrikoidaan, Suomea auttaisivat tosipaikassa amerikkalaiset ja britit sekä Ruotsin ja Norjan ilmavoimat. Pienempää tukea tulisi virolaisilta ja ehkä Saksan laivastolta.Natoon olisi mukava päästä, vaikka se vaatisi vaikenemista Erdoğanin todellisesta olemuksesta.Vuonna 1944 Suomi solmi liiton Hitlerin johtaman Saksan kanssa saadakseen aseita.Mikkelin lyseota käynyt isoisäni Erkki Nurmi vietti abivuottaan Tali-Ihantalan etulinjassa. Kun valtionjohto oli solminut sopimuksen, taivaalta alkoi kuulua ujellusta.”Mikä on kaunein linnun ääni”, isoisäni tapasi kysyä hyväntuulisena kesämökin kiikkustuolissa istuessaan. Hänelle se ei ollut tyynellä järvellä huhuillut kuikka.”Se on lento-osasto Kuhlmeyn syöksypommittajien viheltävä ääni”, hän virnisti.Kuoleman ja räjähdysten keskellä lukiolainen sai etulinjassa toivoa, kun vastapäinen metsä venäläisine panssareineen kohosi ilmaan – ja panssarit lakkasivat olemasta.Suomi pelastui – ja samalla tulevan isoisäni koko elämä.Vaikka on epätodennäköistä, että Venäjä hyökkää Suomeen, on asioiden mittasuhteita pystyttävä punnitsemaan absoluuttisen rehellisesti ja inhorealistisesti.Kun valinkauhassa painavat moraalinen velvollisuus tuomita Erdoğanin toimet ja tarve säilyttää Suomen itsenäisyys, valinta kohdistuu jälkimmäiseen.Vaikka vaikeneminen tuntuisi sietämättömältä, on joskus vain purtava hammasta. Politiikassa tarvitaan niin idealismia kuin valtioviisautta.Kaikesta huolimatta on olemassa mahdollisuus, että Turkin muuttuminen diktatuuriksi vie umpikujaan Suomen ja Ruotsin ratifiointien loppuun saattamisen. Ainakin hetkellisesti.Etenkin Ruotsissa saattaa tulla vastaan sietokynnys, jonka ylittymisen jälkeen sekä poliitikot että tiedotusvälineet sanovat totuuden Erdoğanista.Koska Naton toimintakykyyn liittyy epävarmuutta, ydinasevaltio Britannia on ryhtynyt rakentamaan Pohjolaan ja Baltiaan varajärjestelyä. Kirjainyhdistelmä JEF kannattaa jokaisen painaa mieleen viimeistään nyt.Maanantaina tasavallan presidentti Sauli Niinistö osallistuu JEF-maiden huippukokoukseen Latvian pääkaupungissa Riiassa.Hyvä niin. JEF-joukkojen vahvistaminen on osoitus siitä, että Suomen johdossa ollaan valppaina.",2
225,"Työnantajien Teknologiateollisuus ja palkansaajien Teollisuusliitto ovat solmineet työehtosopimuksen, joka siirtää suomalaiset työmarkkinat uuteen aikakauteen.Nimellisiä palkankorotusprosentteja ei kannata tuijottaa.Esimerkiksi ensimmäisen sopimusvuoden 1,3 prosentin yleiskorotus ei ainakaan pääkaupunkiseudulla riitä parantamaan teollisuustyöntekijän ostovoimaa. Yleiskorotus toteutuu vain niissä yrityksissä, joissa ei päästä sopuun paikallisesta palkkaratkaisusta.– Sopimuksen ensisijaisena lähtökohtana on, että palkantarkistuksista sovitaan paikallisesti yritysten tilanteet huomioon ottaen, Teknologiateollisuus painottaa omilla verkkosivuillaan.Lauantaina hyväksytty sopimus saattaa jäädä työmarkkinahistoriaan ratkaisuna, joka oli ensimmäinen askel kaikille työntekijöille maksettavien tes-korotusten vaipumisessa historiaan tai vähintään sivuosaan työmarkkinoilla.Lisätuntien tekemisestä sovitaan paikallisesti esimerkiksi silloin, kun vientiyritys saa ison tilauksen. Kuvituskuva. IL-KUVAYHDISTELMÄJos palkankorotusten aikatauluista ja kohdentumisesta sovitaan yrityskohtaisesti, palkat nousevat 25 kuukauden aikana yhteensä 3,3 prosenttia.Paikallisissa neuvotteluissa voidaan sopia niin palkantarkistusten suuruudesta, ajankohdasta kuin toteutustavastakin.Palkattomat kiky-tunnit poistuvat paperilla.Se on ay-poliittinen silmänkääntötemppu. Työnantaja olisi ollut valmis muuttamaan kiky-tunnit palkallisiksi työtunneiksi, mutta Teollisuusliiton valtuuston muodostaville sosiaalidemokraateille ja vasemmistoliittolaisille kiky oli kirosana, jota ei enää saanut löytyä edes työehtosopimuksen mahdollisesta lisäpöytäkirjasta.Teknologiateollisuuden tes-pöydässä työnantajalla oli kaksi tavoitetta ylitse muiden: työajan lisääminen ja vientiyritysten kustannuskilpailukyvyn säilyttäminen.Yritysjohtajat halusivat mahdollisuuden teettää nykyisillä työntekijöillään lisää työtä.Tämä toive toteutuu enemmän kuin ruhtinaallisesti: uuteen työehtosopimukseen sisältyy työaikakokeilu, joka mahdollistaa työajan pidentämisen enimmillään 170 tunnilla vuodessa paikallisesti sopien.Lisätuntien tekemisestä sovitaan paikallisesti esimerkiksi silloin, kun vientiyritys saa ison tilauksen.Vuosityöajan pidentämisessä otetaan teknologiateollisuudessa jättiharppaus. Lisäys on kikyyn verrattuna moninkertainen.Työhaluisille työntekijöille tarjoutuu menestyvissä yrityksissä mahdollisuus kasvattaa ansioitaan.Iltalehdelle vahvistettiin sopimuksen synnyttyä, että jokaisesta lisätyötunnista maksetaan työntekijälle tuntipalkka.Työelämä muuttuu Suomessa yksilöiden osaamista korostavaksi. Teollisuusyritykset haluavat hyödyntää jo hyviksi havaitsemiensa työntekijöiden osaamista ja ovat valmiita maksamaan siitä.Kehitys ei välttämättä miellytä jyrkintä muutosvastarintaa sisimmässään kipuilevia ay-aktiiveja, mutta avarakatseisimmat liittojohtajat ymmärtävät, että suuri osa liittojen jäsenistä tarvitsee arjessaan lisää euroja.Aiempaa joustavammat tes-sopimukset antavat monille mahdollisuuden vuosiansioiden kasvattamiseen.Työllisyysastetta syntynyt sopimus ei välttämättä nosta, koska yritykset todennäköisesti haluavat ensin lisätä vuosityöaikaa paikallisesti sopimalla ennen kuin palkkaavat uusia työntekijöitä.Vientiteollisuuden niin sanotun päänavauksen nimelliset palkankorotukset ovat maltillisia, jopa vaatimattomia.Teknologiateollisuus ja Teollisuusliitto olivat työmarkkinakierroksella suunnannäyttäjän roolissa.Vientiteollisuus määrittää koko sopimuskierrokselle kustannusraamin, josta myös valtakunnansovittelija Vuokko Piekkala todennäköisesti pitää kiinni, vaikka kiistat uhkaisivat kärjistyä repiviksi työtaisteluiksi.Etenkin julkisella sektorilla pieni- ja keskituloisilla työntekijöillä on odotuksia palkankorotuksista, jotka ylittäisivät vientiteollisuuden tason. Niiden toteuttamista on pidetty mahdottomana, mutta työmarkkinamatematiikka on ihmeellinen oppiaine. Siinä lähes kaikki on mahdollista.Vientiteollisuuden uusi työehtosopimus ei viitoita tietä kohti uutta tupoa. Se määrittelee ainoastaan kustannusraamin.Kunkin alan uuden työehtosopimuksen kustannusvaikutus määräytyy palkkojen ja tekstikirjausten yhteisvaikutuksesta.Kun teknologiateollisuudesta poistuvat kiky-tunnit, se mahdollistaa julkisella sektorilla hieman suuremmat palkkojen nimelliskorotukset kuin vientiteollisuudessa. Tämä toki edellyttää, että kiky-tunneista ei ainakaan kokonaan luovuta valtion ja kuntien työtehtävissä.Vaikka kiky-tunneista luovuttaisiin myös julkisella puolella, työntekijät voivat halutessaan myydä työnantajille esimerkiksi yhden pyhävapaan. Tällöin kyse on työehtosopimuksen tekstimuutoksesta, jolla on työnantajalle myönteinen kustannusvaikutus. Vastineeksi julkisen sektorin työntekijät voivat pyytää hieman suurempia nimellispalkkojen korotuksia.Näin esimerkiksi Ruotsissa on pystytty korottamaan julkisen sektorin naisvaltaisten alojen palkkoja.Vaikka kevääseen on matkaa, sekin ihme saatetaan nähdä, että opettajien ja hoitajien palkat nousevat hieman enemmän kuin teknologiateollisuuden työntekijöiden palkat.Kansantalouden ja työnantajien näkökulmasta olennaisinta on, että mikään ala ei ylitä tes-kierroksen yleistä kustannusraamia. Alakohtaisten volttien kierteet sen sijaan saattavat poiketa toisistaan.Onnistuneet kompromissit ovat mahdollisia myös siksi, että varsinkin pieni- ja keskituloiset palkansaajat arvostavat tällä kierroksella korkealle nimellispalkkojen nousun. Tämä antaa ay-neuvottelijoille liikkumavaraa kaupankäynnissä tekstikysymyksistä.Teollisuudessa vuosiansiot taitavat joka tapauksessa nousta enemmän kuin hoitajilla ja opettajilla.Mahdollisuus peräti 170 lisätyötuntiin tarkoittaa sitä, että suuressa osassa teknologiateollisuuden yrityksiä työaikaa nostetaan kymmenillä tunneilla.Työajan pidennys tarkoittaa satojen tai tuhansien eurojen lisäansioita työntekijöille.Tätä kutsutaan joustavuudeksi ja paikallisen sopimisen aikakauden aluksi suomalaisessa työelämässä.",2
226,"Pitkin marraskuuta hallituslähteistä alkoi kantautua tietoja, että koronarokotusten aloittaminen tulisi enemmän tai vähemmän epäonnistumaan.Tiedot kuulostivat hälyttäviltä.Lähteet kertoivat Iltalehdelle, että vaaranmerkkejä rokotusten aloituksen kangertelusta oli kasautunut jonoksi asti.IL:n tietojen mukaan hallituksessa ja eri ministeriöiden virkamiehistössä herätti ihmetystä se, miksi sosiaali- ja terveysministeriön (STM) mukaan ei tarvittu joustavaa rokotesuunnitelmaa, lisäkapasiteettia rokottamiseen perustamalla rokotusasemia, työterveyshuollon osallistumista suomalaisten rokottamiseen ja operaation suunnitteluun, laajaa etukäteistä viestintää kansalaisille eikä koordinaatiota muiden viranomaisten kanssa.Haastateltujen viranomaisten ja asiantuntijoiden kommenteista saattoi lukea, että vaikeuksia oli tiedossa.Esimerkiksi Saksassa oli tehty tarkat suunnitelmat massarokotuksista ja kerrottu Berliiniin perustettavista nopeista rokotuskeskuksista. Myös Britanniassa perustettiin vauhdilla erillisiä rokotuskeskuksia.Joulukuun 2. päivänä Iltalehti kysyi STM:n ylilääkäriltä Sari Ekholmilta, oliko Suomessa tehty vastaavanlaisia suunnitelmia.– Kunnat, THL ja erityisvastuualueet ovat varautuneet rokottamiseen ja tehneet suunnitelmia, Ekholm vastasi sähköpostitse.Kun samaa asiaa kysyi kuntien etujärjestöstä Kuntaliitosta, häämöttävistä ongelmista sai vihiä. Kunnat odottivat kuumeisesti ohjeita rokotusjärjestyksestä, jotta ne olisivat päässeet valmistelemaan rokotteiden jakelua.– Koronavirusrokotusten toteuttamisen suunnittelu on vielä varsin alkuvaiheessa kunnissa, kertoi varautumisen ja turvallisuuden asiantuntija Ari Korhonen Kuntaliitosta.Miten ihmeessä tämä oli mahdollista?STM:llä ja Suomen hallituksella oli ollut koko kesä ja syksy aikaa suunnitella rokotusten toteuttamista.Mieleen alkoi palautua erään avainministerin turhautunut kertomus siitä, miten seitsemän ministeriä pähkäili keväällä Helsinki-Vantaan lentokentän koronajärjestelyjä.Yhteisen päänsäryn kasvaessa eräs ministereistä huomautti, että kai lentoasemalla on oma päällikkönsäkin, joka voisi nämä asiat päättää ja toteuttaa paremmin ja nopeammin kuin seitsemän valtioneuvoston kokoushuoneessa hikoilevaa ministeriä.Edellä kerrottu tarina on tosi.STM:ssä on päällikkö. Hän on kansliapäällikkö Kirsi Varhila.Pitkin syksyä Varhila vakuutteli julkisuudessa, että rokotukset kyllä sujuvat, kunhan rokotteita saadaan Suomeen.Samaan aikaan olisi pitänyt aloittaa operaation toteutus tekemällä mittavia etukäteisjärjestelyitä ja -suunnitelmia.Uudenvuoden aikoihin viranomaiset kertoivat, että merkittävä osa ensimmäisistä rokotuksista oli jäänyt antamatta, koska rokotettavat olivat olleet lomalla.Tämän ei kerta kaikkiaan pitäisi olla vallitsevissa koronaoloissa mahdollista - paitsi huonossa hallintokomediassa, jossa aikaa ja energiaa on varaa käyttää sen vahtaamiseen, kuinka monta kasvomaskia vilahtaa Aku Louhimieheltä tilatussa valistusvideossa.Kun ensivaiheen rokotettavat vieläpä ovat niin sanotusti omia eli sosiaali- ja terveydenhuollon työntekijöitä, ei tällaista saisi tapahtua edes teoriassa.Joulukuussa olisi ollut hyvää aikaa tiedottaa työntekijöille, että teidät aiotaan rokottaa ensimmäisessä aallossa ja että teitä pyydetään olemaan saapuvilla rokotettavaksi, kun rokotetta saadaan maahan.Jos joku rokotettavista olisi kertonut olevansa tästä huolimatta matkoilla, hänen tilalleen olisi joustavassa rokotejärjestyksessä otettu uusi ihminen.Digiyritysten kultamaana itseään pitävässä Suomessa olisi ollut hyvää aikaa kehittää koronavilkun kaltainen sovellus, joka kutsuisi käyttäjänsä rokotettavaksi.Nyt julkisuuteen on kerrottu, että ihmisiä ei erikseen kutsuta rokotettaviksi. Jos tämä linja pitää, luvassa on lisää sekoilua ja hitautta, kun ei oikein tiedetä, annetaanko seuraava annos Matille, Villelle vai Venlalle.Ja pahimmillaan käy sitten niin, että annosta ei anneta kenellekään.Vuoden ensimmäiset uutiset eivät tyynnyttäneet kansalaisten mielialoja. Pikemminkin päinvastoin.Uutisista suomalaiset ja muut EU-kansalaiset saivat lukea, että Israelissa koronarokotetta annetaan 150 000 annosta päivässä ja että perjantaihin mennessä maassa oli rokotettu 41 prosenttia kaikista yli 60-vuotiaista ja yli kymmenen prosenttia koko väestöstä.Suomessa saatiin viikossa rokotetuksi 2 000 ihmistä.Eräs lukija ynnäili, että jos homma jatkuisi tällä vauhdilla, koko Suomi olisi rokotettu (2 rokoteannosta per henkilö, yhteensä 12 miljoonaa rokotetta) reilussa 115 vuodessa.THL:n ylilääkärin Hanna Nohynekin viesti siitä, että vauhti nopeutuisi noin 20 000 rokotettavaan viikossa, ei juuri parantanut näkymiä. Tällä vauhdilla kaikki suomalaiset on rokotettu yhdessätoista ja puolessa vuodessa - siis 11,5 vuodessa!Jos kykenemme 50 000 rokotukseen viikossa, silloinkin kestää melkein viisi vuotta, että kaikki suomalaiset ovat saaneet tarvittavat kaksi annosta rokotetta.”Tämä on käsittämätöntä. Luulin, että Suomessa on toimiva ja luotettava terveydenhuolto, jopa maailman huippua. Olemme kaikki hyvin huolestuneita vanhojen sukulaistemme puolesta, ja jos tämä aikataulu pitää paikkansa, syytä huoleen todellakin on”, eräs Iltalehteen yhteyttä ottanut huolestunut kansalainen arvioi.Todennäköisesti hän kiteyttää suomalaisten enemmistön tämänhetkiset tunnot.Rokotteiden maahan saamisen pullonkaulaksi on osoittautumassa EU-tason yhteishankintojen kangertelu.Rokotekilpajuoksun voittajaksi yltäneeltä Pfizer-BioNTechilta EU ei ollut tilannut kuin verrattain pienen määrän rokotteita.Britannian yleisradioyhtiö BBC tiivistää Israelin rokotusmenestyksen syyt muutamalla virkkeellä.Israel turvasi rokotetoimitukset solmimalla pandemian alkuvaiheessa suorahankintasopimuksen Pfizer-BioNTechin kanssa. Jokainen israelilainen on rekisteröitynyt jonkin terveyspalvelujen tarjoajan asiakkaaksi, mikä mahdollistaa sen, että kansalaiset kutsutaan tehokkaasti ja nopeasti rokotettaviksi.Suomessa edes jälkimmäistä asiaa ei pystytä toteuttamaan, vaikka maamme poliitikot ovat sorvanneet sote-uudistusta viimeiset 15 vuotta.Demokraattisten maiden EU:n on voitettava rokottamisessa sen ulkopuolella olevat demokraattiset kansallisvaltiot ja vähintäänkin autoritääriset valtiot ja diktatuurit.Muuten EU-maiden kansalaisten keskuudessa voimistuu epäilys siitä, että tosipaikassa EU:sta ei ole asukkaidensa terveyden suojelijaksi.BioNTechin johtava lääkäri Özlem Türeci on kritisoinut EU:n päätöstä tilata rokotteita erissä useammilta valmistajilta. Hänen mukaansa EU oletti, että useampi rokote olisi hyväksytty nopeammin.Ettei vain olisi käynyt niin, että koska EU-päätöksenteossa pitää miellyttää yhtä sun toista maata ja yritystä ja yliopistoa ja pääomasijoittajaa, unioni ei uskaltanut käyttää miljardejaan oletetun voittajan kelkkaan hyppäämiseen.Urheilussa pätee vanha viisaus siitä, että on kutakuinkin se ja sama, kuka on toiseksi, kolmanneksi tai neljänneksi paras. Vain voittajat muistetaan, ja mestaruudenkin ratkaisee usein yksi Maradonan kaltainen ylivertainen maalintekijä, kunhan joukkue - tässä tapauksessa rokotusorganisaatio - on viritetty huippuiskuun.Nyt Suomelta puuttuvat molemmat: niin Pfizer-BioNTechin rokote (Maradona) kuin toimiva huippukuntoinen rokotusorganisaatio (joukkue).Näillä eväillä mestaruus saatettiin hävitä jo ennen avauspiikkiä, mistä poliittista vastuuta kantaa pääministeri Sanna Marinin (sd) hallitus yhdessä muiden EU-maiden hallitusten kanssa.”EU:ssa yhteistuumin päädyttiin siihen, ettei BioNTechilta tilata kuin suhteellisen pieni määrä, koska haluttiin tilata muiltakin toimittajilta. Eli meillä ei käytännössä ole rokotteita, koska emme halunneet tilata niitä. Tiivistyykö joukossa tyhmyys? On siis tullut tärkeämmäksi toimia EU-yhteistyössä, vaikka siitä on ilmiselvästi tässä tapauksessa jopa fataalia haittaa, ja ihmisiä todennäköisesti kuolee tämän vuoksi enemmän kuin ilman EU-yhteistyötä”, eräs lukija pohtii syntynyttä vaikutelmaa.Artikkeli jatkuu kuvan jälkeen.Pääministeri Sanna Marinin hallituksella ja EU:lla ovat edessään kohtalon viikot ja kuukaudet. Sunnuntaisilla lausunnoillaan Marin valmisteli suomalaisia henkisesti yhteiskunnan ja rajojen sulkuun. PASI LIESIMAAMarinin hallituksella ja EU:lla ovat edessään kohtalon viikot ja kuukaudet.Ei ole liioittelua arvioida, että molempien 2020-luvun kohtalon ratkaisee koronarokotusten onnistuminen.Jos koronarokotukset etenevät Suomessa luvattoman hitaasti, perussuomalaiset ja kokoomus saavat tuleviin vaaleihin sellaisen valtin, että edes Marinin henkilökohtainen karisma ja koronapäättäväisyys eivät siivitä SDP:tä vaalivoittoon.Kokoomus voi sanoa, että se olisi ottanut työterveyshuollon alusta alkaen mukaan urakkaan. Perussuomalaiset voi moukaroida EU:ta.Koko EU:n tasolla oikeistopopulistit saavat lisää vipuvartta unionin hajottamiseen, mikäli EU:n rokotetoimitukset kangertelevat. Tällä saattaa olla kauaskantoisia vaikutuksia kansalaisten asenteisiin ja luottamukseen, joiden varassa maanosamme historian onnistunein rauhanprojekti pohjimmiltaan lepää.Toivoa sopii, että rauhanprojekti ei kapsahda yhteen pandemiaan.Marinin kabinetissa on taidettu ymmärtää tilanteen vakavuus - ei pääministeri muuten olisi henkisesti valmistellut radion haastattelutunnin lausunnoillaan kansalaisia yhteiskunnan ja rajojen sulkuun.Rokotteesta kun ei taida olla toivottua helpotusta koronatalveen.Kukin pärjätköön omillaan, on pelin henki. Vaarana on itsekkyyden ja kyynisyyden voimistuminen juuri silloin, kun eniten tarvittaisiin solidaarisuutta.",2
227,"Suomessa on todettu yli 600 varmistettua koronatartuntaa. Pian niitä on tuhat ja sitten 10 000.Italiassa ihmisiä kuolee COVID-19:ään lähes tuhannen ihmisen päivävauhtia. Maan tartuntaluvut kehittyivät aluksi samalla tavalla kuin Suomessa: ensin puhuttiin kymmenistä, sitten sadoista, mutta pian jo tuhansista sairastuneista.Kuolonuhrien määrä on seurannut Italiassa samaa järkyttävää numeerista kehitystä.Lukuisat korkeasti koulutetut ihmiset ovat parin viime viikon aikana lähettäneet sähköpostitse tekemiään tai saamiaan laskelmia siitä, miten nopeasti koronavirus on levinnyt eri maissa ja mantereilla ja mitä tapahtuu Suomessa, ellei meillä ryhdytä koviin rajoitustoimiin välittömästi.Lähettäjät ovat olleet eri alojen tutkijoita, yritysjohtajia, analyytikoita, tilastotieteilijöitä ja terveydenhuollon ammattilaisia sekä muita valveutuneita kansalaisia. Kiitän heitä jokaista arvokkaista tiedoista ja aineistoista, joiden luotettavuusarvo on ollut korkea.Sunnuntaina 22. maaliskuuta Suomessa ollaan tilanteessa, jossa suomalaisten on valittava, taistelemmeko koronavirusta vastaan ja pelastamme tuhansia ihmishenkiä vai antaudummeko taistelutta.Jälkimmäinen vaihtoehto ei oikein istu suomalaiseen luonteenlaatuun, mutta sen me valitsemme, jos jatkamme hitaiden ja vähitellen etenevien rajoitusten ja suositusten tiellä.Tilastoaineistot ja uutistiedot vahvistavat, että koronaa vastaan on mahdollista tapella.Se edellyttää Suomessa sitä, että ostoskeskukset, ravintolat, kahvilat ja kaikki ei-kriittiset kaupat ja palvelut suljetaan hallituksen määräyksellä välittömästi.Auki saavat jäädä vain apteekit, ruokakaupat ja mahdollisesti osa huoltoasemista. Liikennepolttoaineita tosin saa kylmäautomaateiltakin.Ruokakaupoissa asioinnissa on otettava niin ikään käyttöön tartuntoja vähentäviä rajoituksia. Kerrallaan myymälään otettavaa ihmismäärää on rajoitettava, ja jonottamisen kauppoihin on tapahduttava järjestäytyneesti 2-3 metrin etäisyydellä muista ihmisistä. Nämä asiat eivät onnistu ilman hallituksen antamia asetuksia.Yhteiskunnan on organisoitava tehokkaasti elintarvikkeiden kotiinkuljetuksia riskiryhmiin kuuluville ihmisille. Tässä asiassa seurakunnat, kansalaisjärjestöt ja paikalliset yhdistykset pystyvät auttamaan viranomaisia.Ollakseen elinvoimaisia koronan jälkeisessä ajassa demokraattisten ja vapaiden valtioiden on näytettävä, että ne pysäyttävät koronaviruksen paremmin ja pienemmin ihmishenkien menetyksin kuin autoritääriset maat ja kulttuurit. PASI LIESIMAAIhmisten liikkuminen eri maakuntien välillä on kiellettävä. Näin on vielä mahdollista säästää joitakin Suomen alueita vakavalta koronaepidemialta.Esimerkiksi Helsingistä Kuopioon saisi liikkua vain viranomaisen myöntämällä poikkeusluvalla. Lupa voitaisiin myöntää esimerkiksi apua tarvitsevan lähisukulaisen luokse siirtymiseen, mutta silloinkin tulijalta edellytettäisiin uudella alueella karanteenin kaltaisissa olosuhteissa elämistä, kunnes varmistuisi, että siirtyneellä ei ollut koronavirusta.Liikkumisrajoitukset edellyttävät hallituksen antamaa asetusta, mutta valmiuslaki mahdollistaa sen antamisen välittömästi.Kaupungeissa - etenkin Uudellamaalla, Tampereella ja Turussa – on rajoitettava ihmisten liikkumista julkisilla paikoilla ja asunto-osakeyhtiöissä, joissa he tai heidän lähiomaisensa eivät asu.Edellä kirjoitettu saattaa jonkun mielestä tuntua vaikeasti hyväksyttävältä todellisuudelta, mutta nämä tiukat ja tilapäiset määräykset ovat vasara, jolla koronaviruksen leviäminen voidaan pysäyttää tai rajoittaa niin alhaiseksi, että satojen, todennäköisesti tuhansien, suomalaisten henki pelastuu.Parasta ihmisoikeuspolitiikkaa on ihmiselämän suojeleminen – ja se sopii juuri vallassa olevan vihertävän punaisen hallituksen pirtaan.Pääministeri Sanna Marinilta, valtiovarainministeri Katri Kulmunilta, sisäministeri Maria Ohisalolta, opetusministeri Li Anderssonilta ja oikeusministeri Anna-Maja Henrikssonilta löytyy johtajuutta, auktoriteettia ja osaamista toteuttaa rajoitukset.Nyt heiltä vaaditaan nopeutta ja tahtoa. Päivienkin viivyttely käy kalliiksi.Tiukat rajoitukset johtavat siihen, että suurin osa tartuntaketjuista pysähtyy niihin perheisiin, joissa ne nyt ovat. Tällöin monen koronan saaneen ihmisen tartuttavuusluvuksi tulee yksi tai nolla.On mahdollista, että epidemia pysähtyy Suomessa ja jää kestoltaan melko lyhyeksi. Vaikka näin ei täysin kävisi, Suomi saisi aikaa odottaa rokotetta tai muuta toimivaa hoitomenetelmää. Koronan kohdalla pelätään viruksen muuntautumista vieläkin vaarallisemmaksi. Tämän vaihtoehdon todennäköisyys pienenee, kun virus ei saa uusia tilaisuuksia monistua.Ollakseen elinvoimaisia koronan jälkeisessä ajassa demokraattisten ja vapaiden valtioiden on näytettävä, että ne pysäyttävät koronaviruksen paremmin ja pienemmin ihmishenkien menetyksin kuin autoritääriset maat ja kulttuurit.Verkossa on luettavissa kiinnostava englanninkielinen kirjoitus. Sen nimi on Koronavirus – vasara ja tanssi.Esimerkiksi siinä osoitetaan vastaansanomattomalla argumentaatiolla, että Suomen kaltainen järjestäytynyt yhteiskunta kannattaa laittaa välittömästi muutamiksi viikoiksi säppiin ja rajoittaa ihmisten väliset kohtaamiset niin minimiin kuin suinkin mahdollista.Artikkelin ydinviesti kaikille, mutta varsinkin eurooppalaisille valtioille, on seuraava: ”Voimakkaiden koronaviruksen torjuntakeinojen pitäisi kestää vain joitakin viikkoja, eikä jälkikäteen pitäisi tulla suurta tartuntahuippua. Kaikki tämä voidaan toteuttaa järjellisin yhteiskunnallisin kustannuksin, miljoonia ihmishenkiä säästäen.”Monessa Euroopan maassa on toistaiseksi valittu epidemian hidastamisen tie. Se ei ole koronaviruksen kaltaisen tappavan viruksen kohdalla oikea tapa toimia.Ihmiselämää puolustavan demokraattisen Suomen on valittava taistelun tie – pistettävä pystyyn kunnon rähäkkä koronaa vastaan.Rähäkkä tarkoittaa tällä kertaa pysähtymistä ja hiljentymistä.Kansainväliset esimerkit todistavat sen puolesta, että tiukat liikkumisrajoitukset ja avoimien paikkojen sulkeminen ovat ainoa tehokas tapa pelastaa ihmishenkiä. Italiassa valtio yrittää juuri äärimmäisen tiukoilla rajoituksilla estää katastrofin toteutumisen pahimpien epidemia-alueiden ulkopuolella.Suomessa katastrofi pitää yrittää estää samoilla metodeilla. Se edellyttää hallitukselta nopeita määräyksiä eli uusia asetuksia. Pelkät suositukset eivät saa ihmisiä toimimaan koronan pysäyttämiseen vaadittavalla tavalla.Talous on jo pysähtynyt, mutta se kärsii Suomessa sitä pahempia vaurioita, mitä enemmän järeimpien koronatoimien kohdalla viivytellään.Sulkuviikkojen aikana viranomaisten on turvattava elintarvikehuolto. Ihmiset sopeutuvat kyllä arjen hetkelliseen mullistumiseen, koska he ymmärtävät, miksi rajoitukset ovat välttämättömiä.Pitkä ja vähitellen etenevä tappava epidemia vahingoittaa Suomen kansantaloutta kaikkein eniten. Taloudessa juuri mitään ei kuitenkaan tapahdu, ennen kuin korona on voitettu.Mailla, jotka voittavat koronan nopeasti, on parhaat edellytykset toipua kriisistä myös talouden näkökulmasta - inhimillisestä toipumisesta puhumattakaan.Valmiuslain suomin valtaoikeuksin hallituksen on syytä valjastaa suomalaisten yritysten osaamista koronan pysäyttämiseen. Jos testaukseen vaadittavista tarvikkeista on pulaa, Suomesta löytyy taatusti yrityksiä, joiden tuotantolinjoilla niitä on mahdollista valmistaa.Sama koskee suojavarusteita ja desinfiointiaineita.Hallitukselta on löydyttävä tarvittaessa rohkeutta määräyksien antamiseen yrityksille, joille toki kuuluu maksaa kohtuullinen korvaus tehdystä työstä.Eläkkeellä olevia poliiseja, sotilaita ja rajavartijoita hallitus voi kutsua työhön valvomaan liikkumisrajoituksia.Eduskunnan perustuslakivaliokunta ja oikeusoppineet valvokoot toimien perustuslain mukaisuutta.Mikään edellä kuvattu ei tarkoita Suomen demokratian ja humaanin perusolemuksen murentamista. Kun tiukat rajoitukset laitetaan voimaan, järkevät suomalaiset osaavat kyllä noudattaa niitä sopuisassa ja solidaarisessa hengessä.Kun Marinin hallitus toimii välittömästi, sitä kiitellään myöhemmässä historiankirjoituksessa päättäväisyydestä ja ihmishenkien pelastamisesta. Samalla kirjoitetaan käsin kosketeltavasta yhteishengestä, jolla Suomi selvisi koronasta ja jonka voimalla kansakunta pystyi maailmanlaajuisen koronalaman hellitettyä lisäämään henkistä ja aineellista hyvinvointiaan 2020- ja 2030-luvuilla.Sitä toista suomalaista koronahistoriankirjoitusta emme halua lastemme ja lastenlastemme koskaan lukevan - ja ennen kaikkea emme halua sitä itse kirjoittaa.Sen toteutumisen voimme vielä estää, mutta se vaatii nopeita päätöksiä. Lähitunteina ja -päivinä hallituksella ja viranomaisilla on mahdollisuus vaikuttaa siihen, millaiseksi 2020-luvun historiamme aikanaan kirjoitetaan.Nämä toimenpiteet on otettu käyttöön nyt: Suomen rajat kiinni, yli 10 hengen kokoontumiset kielletty - katso koko lista Henri Kärkkäinen",2
228,"Kuuropiilo ulkona liikkumisen rajoittamisesta ottaa koko ajan lisää kierroksia.Hallitus ei ole julkistanut valmisteluaineistojaan, vaikka julkisuuslain nojalla myös poikkeusolojen varautumiseen liittyvien tietojen pitäisi olla julkisia, ellei julkisuudesta ole vahinkoa varautumiselle.Kun elämme rauhanaikaa, on vaikea nähdä, mikä voisi olla absoluuttisesta avoimuudesta koituva haitta.Torstai-iltana Säätytalon portailla ilmeni, että hallitus keskustelee armeijan marssittamisesta Helsingin, Vantaan ja Espoon kaduille.Sotilasasuiset ihmiset alkaisivat tivata ihmisiltä, minne nämä ovat menossa ja millä perusteilla.Sitähän se käytännössä tarkoittaa, kun sisäministeri kertoo, että puolustusvoimat antaisi poliisille virka-apua liikkumisrajoitusten valvonnassa.– Viime kevään Uudenmaan sulun yhteydessä poliisi joutui pyytämään virka-apua puolustusvoimilta ja rajavartiolaitokselta. Nyt tietysti tiedetään, että sisärajavalvonnassa ovat kiinni meidän monet rajavartijamme, ja sielläkin ovat resurssit tiukalla. On ihan selvää, että poliisi ja raja tulevat tarvitsemaan lisäresurssia, sisäministeri ja vihreiden puheenjohtaja Maria Ohisalo kertoi.Sisäministeri Maria Ohisalo vastaa kysymyksiin mahdollisten liikkumisrajoitusten valvonnasta. Suomessa on alle 7 500 poliisia.Lisäresurssi ulkona liikkumisen rajoitusten valvontaan tarkoittaisi puolustusvoimia.Ajatus armeijasta Suomen pääkaupungin kaduilla lapsia, nuoria, työikäisiä ja vanhuksia pysäyttelemässä ja näiltä liikkumisen syytä kysymässä kuulostaa perin vieraalta.Se kuulostaa poliisivaltiolta, ei pohjoismaiselta yhteiskunnalta.Se ravistelee jo nyt pääministeri Sanna Marinin (sd) hallitusta sisäisesti – ja syytä onkin.Se jättäisi yhteiskuntaan syviä henkisiä traumoja ja loisi vaarallisen ennakkotapauksen siitä, miten sotilaita voidaan rauhanoloissa käyttää omien kansalaisten valvontaan.Oikeusministeri Anna-Maja Henrikssonin (r) kehonkieli ja ilme kertoivat enemmän kuin tuhat sanaa, kun hän sanoi vastustavansa sitä, että armeija tuotaisiin koronan perusteella katukuvaan suomalaisten liikkumista rajoittamaan.– Totean vaan, että Suomihan ei ole mikään poliisivaltio, Henriksson tuhahti.Henrikssonin isä taisteli Tali-Ihantalassa kesällä 1944.Oikeusministeri Anna-Maja Henriksson vastustaa sotilaiden tuomista katukuvaan ihmisten liikkumista valvomaan. Puolustusvoimat on Suomessa olemassa siksi, että sotilaat turvaavat itsenäisyyttämme.Rauhanoloissa syntyy kyseenalainen ennakkotapaus, jos sotilaat antavat maastopuvuillaan kasvot kansalaisten perusoikeuksien rajoittamiselle.Pohjimmiltaan sen tietää myös vihreiden puheenjohtaja Ohisalo.Olisi nurinkurista, jos Koijärven luonnonsuojelijoiden poliittiset lapset olisivat merkittävään hallitusasemaan noustuaan marssittamassa rauhanoloissa armeijaa pääkaupungin kaduille.– Pidän tärkeänä sitä, että kaikki muut toimenpiteet tehdään ensin ennen kuin tällaisiin joudutaan, Ohisalo viittasi liikkumisen rajoittamiseen.– Toivottavasti ei jouduta ihmisten perusoikeuksia rajoittamaan. Sen takia vielä sanon, että minusta tuntuu, että puhumme hirveän paljon siitä, mitä pitää rajoittaa ja mistä voi rangaista. Pitäisi palata siihen, että tämä on virus, joka tarttuu ihmisten välisissä kontakteissa, hän kritisoi julkisen debatin yleissävyä.Näin sanottuaan Ohisalo kannusti kaikkia käyttämään maskeja ja vähentämään kontakteja oma-aloitteisesti.Siitä ei silti päästä minnekään, että armeijan tuominen katukuvaan on nyt mukana hallituksen keskusteluissa.Koska näin järeistä ja vaikutuksiltaan kauaskantoisista toimista on olemassa suunnitelmia, hallituksen pitäisi välittömästi julkistaa ne.Vain siten demokratiassa voitaisiin käydä avoin keskustelu siitä, mihin on rauhanajan kriisissä viisasta pyytää apua sotilailta ja mihin ei.",2
229,"Valtion budjetti on 6,9 miljardia euroa alijäämäinen.Suomi on velkaantunut vuoden 2008 finanssikriisistä alkaen, mistä valtiovarainministeri Annika Saarikko (kesk) aiheellisesti muistutti tiistaina eduskunnan budjettiväittelyssä.Toisinaan ärhäkkä Saarikko yritti vaihteeksi olla sovitteleva: hän toivoi inhimillisyyttä sen hyväksymisessä, että lähes kaikki eduskuntapuolueet ovat vuorollaan lisänneet eri hallituksissa Suomen velkaantumista.Jos Suomi ei kärsisi pandemiasta, oppositiopuolueiden olisi helppoa argumentoida hallituksen talouspolitiikka suohon, eikä Saarikko saisi verbaalista armoa.Nyt opposition epäkiitolliseksi rooliksi jää sanoa, että talouskriisiä on sammutettu väärin. Se on melko laimeaa politiikkaa.– Me haluaisimme keskittyä siihen, että olisi vielä enemmän työpaikkoja, vielä enemmän talouskasvua ja talouskasvua vielä vuonna 2023. Siihen on yksi vuosi ja kolme kuukautta, kun olemme siinä vuodessa, jolloin valtiovarainministeriö ja Suomen pankki ennustavat, että talouskasvu hiipuu noin yhden prosentin tasolle, kokoomuksen puheenjohtaja Petteri Orpo sanoi eduskunnassa.Rehellisyyden nimissä kritiikki ei tällä kertaa kuulostanut kovin purevalta.Syy opposition hetkelliseen alakuloon löytyy Tilastokeskuksen viime viikolla julkistamista työllisyysluvuista.Työllisten määrä on kasvanut yli 100 000:lla vuodentakaiseen verrattuna. Työllisyysaste hipoo 73 prosenttia.Palkansaajien tutkimuslaitos arvioi, että hallitus saavuttaa vuonna 2023 tavoitteensa 75 prosentin työllisyysasteesta.Tämänhän ei pitänyt olla mahdollista. Sen myöntää pääministeri Sanna Marin (sd).– Vuosi sitten näin hyvä kehitys näytti varsin epätodennäköiseltä. Viime kuukausien positiivinen talouskehitys on osaltaan osoittanut, kuinka olemme Suomessa onnistuneet koronan hoidossa monella mittapuulla hyvin. Talouden koronakuoppa jäi meillä monia muita Euroopan maita selvästi pienemmäksi etenkin siksi, että viruksen leviämisen estämisessä on onnistuttu, Marin painotti eduskunnassa.Marin ja Saarikko soittivat kerrankin samassa sävellajissa.Saarikko huomautti, miten hallitus vuosi sitten korosti, että ”koronan hoito on parasta talouspolitiikkaa”.– Tuo valinta on osoittautunut onnistuneeksi. Koronakuoppamme ei ollut yhtä syvä kuin verrokkimailla, ja olemme siitä nopeasti nousseet. Valtiovarainministeriön ennuste kertoo, että bruttokansantuotteemme on nousemassa tänä vuonna hieman yli vuoden 2019 tasolle. Kasvulukema tälle vuodelle on 3,3 prosenttia ja ensi vuodelle 2,9 prosenttia, Saarikko kiitteli.Näin voimakkaassa myötätuulessa purjehtivaa hallitusta on vaikeaa horjuttaa.On totta, että työllisyysihme on pitkälti seurausta kansainvälisestä noususuhdanteesta, mutta niin on työllisyyden nousu ollut Suomessa aina.Koronakriisin alussa pääministeri Marin varautui henkisesti siihen, että hänen hallitustaan syytettäisiin myöhemmin pandemian aiheuttamasta talousromahduksesta – niin epäreilua kuin se olisikin ollut.Juuri nyt näyttää siltä, että on käymässä päinvastoin: hallitus saa nousukaudesta vetoapua jatkaessaan kohti eduskuntavaaleja.Taloudessa jatkuvat hullut vuodet.Nollakorkojen aikaa on eletty vuosikymmen. Pandemia ei myöskään ole johtanut historiallisen suureen lamaan.Pieni varoituksen sana lienee silti paikallaan.Osakekurssit kolkuttelevat ennätyksiä.Osa tunnetuista sijoittajista on alkanut siirtää varojaan osakkeista muihin sijoituskohteisiin. Näin tapahtui myös vuoden 2008 finanssikriisin edellä.Aivan varma ei siis voi olla siitäkään, etteikö maailmantalous ehtisi syöksyä alaspäin ennen huhtikuun 2023 eduskuntavaaleja.Sekään ei tosin olisi hallituksen syytä, mutta silloin kokoomuslaiset ja perussuomalaiset pääsisivät sanomaan vaaliväittelyissä, että syöksyn jyrkkyys olisi seurausta hallituksen väärästä suhdannepolitiikasta.Sillä kyllähän se heikompaa hirvittää, että julkisia menoja lisätään velkarahalla, vaikka talous kasvaa samaan aikaan kohisten.Suhdannepolitiikan vanhat opit ovat väistyneet uuden vasemmistolaisen talousajattelun tieltä.Uusia työpaikkoja syntyy Suomeen kohisten, vaikka rakennemuutos hävittää vanhoja työpaikkoja.Työ- ja elinkeinoministeriön mukaan uusia työpaikkoja syntyi niinkin paljon kuin 288 000 jopa koronavuonna 2020.Suhteellisesti eniten uutta työtä on rakentamisessa, informaatiossa ja viestinnässä, ammatillisessa, tieteellisessä ja teknisessä toiminnassa, hallinto- ja tukipalvelutoiminnassa sekä maa-, metsä- ja kalataloudessa ja kaivostoiminnassa.Vähiten uusia työpaikkoja syntyi terveydenhuollossa ja sosiaalipalveluissa, energiatoimialoilla sekä koulutuksessa, julkisessa hallinnossa, maanpuolustuksessa ja pakollisessa sosiaalivakuutuksessa.Lahjomaton tilasto sen todistaa: uusi työ syntyy Suomessa yksityisellä sektorilla.Jos yksityisen sektorin työllisyysnousu pysähtyy tai edes hidastuu, Suomen kansantalous on vaikeuksissa.Millä muskeleilla sitten elvytetään, jos talouskasvu hyytyy?",2
230,"Suosiokyselyt kätkevät sisäänsä paljon muutakin kuin sen, mikä puolue on piikkipaikalla ja millä lukemalla.Taloustutkimuksen Ylelle tekemään gallupiin on kätketty asetelma, joka ennakoi sitä, että perussuomalaiset nousee eduskuntavaaleissa nykyistä pääministeripuoluetta SDP:tä suuremmaksi.Kyselyssä Sanna Marinin demareiden suosio on 18,2 prosentissa, Riikka Purran perussuomalaisten 16,7:ssä. Kakkosen ja kolmosen välinen ero on 1,5 prosenttiyksikköä.Ylen kysely: Kokoomuksen ja SDP:n kannatusero kasvoi – suurin sitten kesäkuunOn paikallaan kerrata poliittista lähihistoriaa ja tehdä aikamatka joulukuulle 2014.Europarlamentaarikko Jussi Halla-aho vaati maahanmuuton ongelmien nostamista yhdeksi perussuomalaisten kärkiteemaksi.Kritiikille oli syynsä. Yleisradion joulukuun 2014 gallupissa silloinen oppositiopuolue perussuomalaiset kirjautti 13,3 prosentin suosion, vaalikauden alhaisimman lukemansa.Halla-aho lausui perussuomalaisten kenttäväkeä jakaneet kuuluisat sanansa:”Se ei ole äänestäjillemme marginaalinen kysymys. Puoluejohdossa aihe on koettu ikäväksi. Esimerkiksi puheenjohtaja Timo Soini on sanonut, että maahanmuutto ei häntä henkilökohtaisesti kiinnosta. Koen, että kenttämme on asiasta vahvasti eri mieltä kuin Soini.”SDP:n suosio oli vuoden 2014 joulukuussa 15,3 prosenttiyksikköä. Demarit johtivat mittauksessa perussuomalaisia tasan kahdella prosenttiyksiköllä.Perussuomalaiset teki voimakkaita tunteita herättäneen tv-mainoksen:”Itsenäinen kansakunta… vai Euroopan unionin pohjoisin osavaltio. Päätös on sinun käsissäsi.”Slogan oli taattua EU-kriittistä Soinia, mutta taustalla vilahtivat hunnutettu nainen ja betoniseinä, johon oli spraymaalilla kirjoitettu ”Al-Shabaab”. Se on somalialainen terroristijärjestö ja islamistinen ääriliike.Kolmeenkymmeneen sekuntiin oli ahdettu myös hyvinvointivaltioon liittyviä välähdyskuvia ja Naton tunnus.Eduskunnan ulkoasiainvaliokuntaa johtanut Soini ja puolustusvaliokuntaa johtanut Jussi Niinistö olivat alkaneet kannattaa voimakkaan länsisuuntautunutta turvallisuuspolitiikkaa.Antti Rinteen johtama SDP hävisi huhtikuun 2015 eduskuntavaalien loppusuoralla perussuomalaisille.Ennakkoäänien perusteella perussuomalaiset oli jäämässä neljänneksi 16,0 prosentin saaliilla. Juha Sipilän tähdittämä keskusta keräsi ennakkoäänistä 23,6 prosenttia. SDP oli siinä vaiheessa toisena (17,9 %) ja kokoomus kolmantena (17,6 %).Demareiden kannatus suli vaalisunnuntaina: SDP sai vain 34 kansanedustajaa (16,5 % äänistä).Perussuomalaisten äänestäjät lähtivät liikkeelle vaalipäivänä. Puolue keräsi eduskuntavaaleissa 17,7 prosenttia äänistä ja sai neljä kansanedustajaa enemmän kuin SDP.Tämä ratkaisi hallitustunnusteluiden asetelman: Sipilä halusi perussuomalaiset hallitukseensa ohi demareiden.”Soini oli päättänyt tehdä erittäin lyhyen mutta aggressiivisen kampanjan. Mainoksessa tankit vyöryivät ja huivipäinen nainen kulki kadulla. Hän sai leijonariipusporukan liikkeelle”, Rinne arvioi.Ulkoministeriksi noussut Soini kertasi pari vuotta myöhemmin uransa suurinta hetkeä.”En tehnyt vaalivoittoa, mutta organisoin sen. Sain porukan vielä kerran hirvittävään työhön. Väen työ teki vaalivoiton, mutta sain ihmiset innostumaan, kun ruoskin joka piiriä. Ennakkoäänistä saimme 16,0 prosenttia, ja muistan punavihreiden toimittajien ’ne eivät pärjänneet’ -ilmeet”, Soini muisteli nautinnollista vaali-iltaa.Hallituspaineessa perussuomalaisten eduskuntaryhmä hajosi kesällä 2017..Marraskuussa 2018 perussuomalaiset majaili Halla-ahon johdolla oppositiossa. Puoluetta kannatti Taloustutkimuksen mittauksessa 8,1 prosenttia äänestäjistä.Väkevää ay-politiikkaa oppositiojohtajana tehnyt Rinne oli osunut kultasuoneen moukaroidessaan Sipilän hallituksen työttömyysturvan aktiivimallia. Rinne kritisoi hallituksen ihmiskäsitystä ja syytti ministereitä työttömien kyykyttämisestä.Demariäänestäjiin se vetosi: viisi kuukautta ennen vuoden 2019 vaaleja puolueen kannatus oli 21,5 prosentissa.Sen jälkeen tapahtui paljon.Salama iski joulukuun ensimmäisenä päivänä, kun poliisi tiedotti, että Oulun käräjäoikeus oli vanginnut seitsemän miestä epäiltyinä törkeistä lapseen kohdistuneista seksuaalirikoksista.Turvapaikanhakijoina Suomeen tulleiden miesten törkeitä rikoksia nousi julkisuuteen lisää. Poliisi varoitti perheitä raiskaajista ja hyväksikäyttäjistä, jotka saalistavat potentiaalisia uhreja lasten ja nuorten suosimilla verkon keskustelupalstoilla.Suomalaisten suuttumus oli käsinkosketeltavaa. Se muutti poliittisen asetelman täysin. Oulun seksuaalirikossarjasta alkoi perussuomalaisten kannatuksen nousu.Vaaliviiva tuli SDP:n kannalta vastaan juuri ennen kuin oli myöhäistä.Huhtikuun 2019 eduskuntavaaleissa annettiin hiukan yli kolme miljoonaa ääntä. Vain 7 666 ääntä jäi erottamaan SDP:tä (17,7 %) ja kakkoseksi kiilannutta perussuomalaisia (17,5 %).SDP sai yhden kansanedustajan enemmän kuin perussuomalaiset, mutta niinkin olisi voinut käydä, että demarit olisi hävinnyt vaalit paikkamäärässä.Se oli pieni suuri ero. Se teki ensin Rinteestä pääministerin ja saman vuoden joulukuussa Sanna Marinista pääministerin.Vuonna 2022 Marin on profiloitunut vahvasti ulko- ja turvallisuuspolitiikassa ja kansainvälisissä kysymyksissä.Tuorein puoluebarometri kuitenkin kertoo Iltalehden tietojen mukaan, että turvallisuus ja Nato eivät ole SDP:n perinteisessä kannattajakunnassa vaalien tärkeimpiä teemoja.Terveyspalveluiden ongelmat, työllisyys ja tasa-arvo saavat demareita liikkeelle.Marinia on kehuttu johtajuudesta – osin myös aiheesta – mutta se ei välttämättä auta sosialidemokraatteja vaaleissa.Gallupero perussuomalaisiin on niin pieni, että näillä luvuilla perussuomalaiset nousee vaaleissa todennäköisesti SDP:n edelle.Silloin todennäköisen hallitustunnustelijan eli kokoomuksen Petteri Orpon olisi vaikea ohittaa perussuomalaisia, vaikka hän poliitikkona saattaisi arvojensa puolesta lämmetä sinipunalle.Kilpailu vaalien kakkossijasta saattaa ratkaista seuraavan hallituksen toisen pääpuolueen värin.",2
231,"Valtiopäivien avajaisten juhlakonsertissa esiintyy 37 Sibelius-akatemian opiskelijaa.Barokkiorkesterin sävelet johdattavat pääministeri Sanna Marinin (sd) hallituksen ja kansanedustajat politiikan kevääseen.Seesteisyys on kotoisesta politiikasta silti kaukana.Vaikka Suomenlahti lainehtii vapaana, merkittävän kokoomusvaikuttajan helvetti uhkaa jäätyä.”Perussuomalaisten politiikka muistuttaa päivä päivältä enemmän 2. maailmansotaa edeltävien populististen nationalistiryhmittymien agitaatiota. Puolue on vaarallinen ja taantumuksellinen. Helvetti jäätyy ennen kuin kokoomus menee tämän jengin kanssa samaan kelkkaan. Tai jos helvetti jäätyy ja näin tapahtuu, minä ja monet muut kasvukeskusten maltilliset liberaalit eroavat puolueesta”, kokoomuslainen kirjoittaa.Iltalehden yhteiskuntatoimitus toteutti laajan kyselyn, jossa kokoomusvaikuttajille esitettiin seuraava kysymys: ”Voiko kokoomus mielestänne olla Suomen seuraavassa hallituksessa yhdessä perussuomalaisten kanssa?”Kokoomuslaisista 82,4 prosenttia on valmis samaan hallitukseen perussuomalaisten kanssa. Siis periaatteessa.Käytännössä monet kokoomusvaikuttajat asettavat hallitusyhteistyölle tiukkoja ehtoja: hallituksen kansanedustajat eivät saisi puheillaan horjuttaa suomalaisten luottamusta viranomaisiin ja oikeuslaitokseen, myönteisestä EU-politiikasta pitäisi pitää kiinni, ja ilmastonmuutoksen pysäyttämisen olisi oltava kokoomuslaisten sydämessä.Näillä periaatteilla kokoomuslaiset istuvat Suomen seuraavissa hallituksissa vihreiden rinnalla, eivät perussuomalaisten.Jokaisella politiikan vuosikymmenellä on kuitenkin oma historianfilosofinen ajan henkensä, Zeitgeistinsa, kuten saksalaiset yhteiskuntafilosofit, Georg Wilhelm Friedrich Hegel heistä tunnetuimpana, hahmottivat historian etenemisen 1800-luvun alussa.Taidesuuntaukset ja puolueiden olemus heijastavat kulloistakin Zeitgeistia. Tästä yhteiskuntafilosofisesta lähtökohdasta seuraa väistämättä, että niin taide kuin puolueetkin muokkautuvat sisäisesti.Jyrki Katainen ja Alexander Stubb olivat kokoomuksen kirkkaimmat ja rakastetuimmat tähdet 2010-luvun alkupuoliskolla. Heissä henkilöityivät suvaitsevaisuus ja liberalismi, mikä huipentui siihen, että Stubb vei pääministerinä eduskunnassa läpi lain, joka antaa samaa sukupuolta oleville rakastavaisille oikeuden avioitua.Kokoomuksen puheenjohtajaksi kesällä 2016 noussut Petteri Orpo on itsessään kuin sivistysporvarin muotokuva. Opettajavanhempien antaman kotikasvatuksen ja Turun yliopiston historiallisten arvojen vaikutus heijastuu Orposta siten, että hän on kohtelias, eikä halua loukata ihmisiä sanoillaan.Kun Aamulehdessä  julkaistu kysely toi tammikuussa 2017 esille sen, että Timo Soinin ja Jussi Halla-ahon välillä vallitsi perussuomalaisten piirivaikuttajien parissa 55-45-asetelma, kokoomuksen johdossa ymmärrettiin Halla-ahon syrjäyttävän soinilaiset vallasta.Sanna Marin edustaa 2020-luvun ajan henkeä. Lauri NurmiViisi kuukautta ennen perussuomalaisten puoluekokousta Orpo päätti, että hän ei istuisi Halla-ahon kanssa samassa hallituksessa.Orpon kabinetissa tukeuduttiin yhteiskuntafilosofi Karl Popperin ajatteluun.Itävaltalais-brittiläinen Popper (1902–1994) kirjoitti pääteoksensa Avoin yhteiskunta ja sen viholliset, kun hänen synnyinmaansa kärsi kansallissosialismin ikeen alla ja asuinmaansa kamppaili kukistaakseen Adolf Hitlerin.Popper määrittelee suvaitsevaisuusparadoksin, joka varoittaa tulevia sukupolvia siitä, miten kavalasti yhteiskunta voi suistua kohti natsismin kaltaista totalitarismia: ”Jos me laajennamme rajoittamatonta toleranssia myös niihin, jotka ovat suvaitsemattomia, jos me emme ole valmiina puolustamaan suvaitsevaista yhteiskuntaa suvaitsemattomien hyökkäystä kohtaan, niin silloin suvaitseva tulee tuhotuksi ja suvaitsevaisuus tämän mukana.” (alkup. 1945, suom. Paavo Löppönen, Otava 1974)Orpo toisti tammikuun 19. päivästä alkaen kaikissa haastatteluissa samaa argumentaatiorakennetta: ”Kokoomus ei voi tietenkään olla mukana arvojensa vastaisessa kokoonpanossa.”Uuden Suomen verkko-otsikon tekijä oli hereillä, vaikka hän tuskin tiesi sanojen takaa löytynyttä totuutta: ”Halla-aho jakaa kokoomusta – Petteri Orpon sanat kertovat paljon.”Neljä päivää myöhemmin Orpo tuumasi Ylelle: ”Se on tietenkin aivan selvää, että kokoomus toimii vain arvojensa mukaisessa hallituksessa.”Yksi suomalaisen politiikan kiinnostavimmista kysymyksistä - ellei jopa polttavin - on se, millaiseksi puolueeksi 2020-luvun Zeitgeist muokkaa kokoomuksen.Alexander Stubb painottaa, että ilmastonmuutoksen pysäyttäminen on kohoamassa vuosikymmenen megatrendiksi kansainvälisessä politiikassa.Suomessa Zeitgeist saattaa viedä kokoomusta kohti kansalliskonservatismia.Jos puolueen tähdiksi nousevat 2020-luvun alkaessa Wille Rydmanin kaltaiset nuorehkot miehet, kokoomuksen ja perussuomalaisten hallitusyhteistyö alkaa vaikuttaa erittäin todennäköiseltä.Perussuomalaisten kasvanut suosio edustaa sekin 2020-luvun Zeitgeistia. Lauri NurmiSe ei tietenkään tarkoittaisi sitä, että kokoomuslaiset luopuisivat kokonaan liberaalista perinteestään. Eivät uudet taidesuuntauksetkaan synny tyhjästä; edellisen vuosikymmenen sivellintekniikat väistyvät hiljalleen.Rydman jakoi tiistaina viestipalvelu Twitterissä Helsingin Sanomien uutisen toukokuulta 1969.Liberaalisen kansanpuolueen Lkp:n 31-vuotias puheenjohtaja Pekka Tarjanne painotti tuolloin, että Lkp olisi valmis ”hallitukseen jopa ääriryhmien kanssa”, jos se näyttäisi mielekkäältä ja hallitusohjelma olisi hyväksyttävissä.Ääriryhmillä Tarjanne tarkoitti lehtiartikkelin perusteella kokoomusta ja kommunisteja eli silloisen puoluekartan vastakkaisia laitoja.”Oli aika, jolloin liberaalit tunnettiin avarakatseisina uudistajina, joille asiat ratkaisivat - ei se, keiden kanssa niitä edistettiin”, Rydman kuvailee jakamaansa lehtileikettä.Historiatietoinen helsinkiläinen kannattaa avoimesti Orpon syrjäyttämistä ja toivoo Antti Häkkäsen  haastavan tämän.– Häkkäsellä on ylivoimaisesti parhaat edellytykset johtaa kokoomus vaalivoittoon tulevissa kunnallis- ja eduskuntavaaleissa. Vaihdos on syytä tehdä jo tulevassa puoluekokouksessa, jotta Häkkäsen kyvyt päästään täysimääräisesti hyödyntämään myös kokoomuksen oppositiopolitiikan rakentamisessa, Rydman sanoo  IL-kyselyssä.Rydmanin ja hänen kannattajiensa ajatuksissa sarastaa perussuomalaisten ja kokoomuksen muodostama hallitus, jota vahvistaisi ainakin kristillisdemokraatit, mahdollisesti keskusta.Joidenkin kokoomuslaisten helvetti jäätyisi, ja he mahdollisesti jättäisivät puolueen.Toinen epävarmuustekijä liittyy siihen, pystyisikö kokoomus tavoittelemaan 2020-luvulla enää pääministeripuolueen asemaa.Kokoomus saattaisi joutua Ruotsin sisarpuolueen moderaattien viitoittamalle tielle.Joulukuussa 2016 moderaattien puheenjohtaja Anna Kinberg Batra istui Ruotsin Helsingin suurlähetystön kullatussa salongissa. Ruotsia hallitsi sosialidemokraattien ja ympäristöpuolueen vähemmistöhallitus, jonka kahta puoluetta tuki Ruotsin tilastokeskuksen SCB:n mittauksessa vain 33,7 prosenttia äänestäjistä. (SCB 1.12.2016)Porvariblokin neljän puolueen yhteinen kannatus oli 38 prosentissa. Porvariallianssin muodostivat moderaatit (22,8 %), keskusta (7,1 %), kansanpuolue (5,0 %) ja kristillisdemokraatit (3,1 %).Hallitus oli ollut Ruotsissa melko epäsuosittu, mutta porvariallianssin asemesta suosiotaan oli kasvattanut ruotsidemokraatit. Oikeistopopulistinen puolue oli saanut syksyn 2014 vaaleissa alle 13 prosenttia äänistä, mutta loppuvuodesta 2016 Jimmie Åkessonin puolueen gallupkannatus kolkutteli 17,5 prosentissa.Haastattelussa Kinberg Batra kielsi kolmesti, että hän lämpenisi ruotsidemokraateille.”On useita syitä, miksi en näe yhteistyötä ruotsidemokraattien kanssa ajankohtaisena. Heidän menneisyytensä ääriliikkeenä on yksi, mutta he myös sanovat näinä rauhattomina aikoina sekä ei Natolle että kääntävät selkänsä Eurooppa-yhteistyölle. Hallitusasemassa puolueilla täytyy olla kutakuinkin yhteiset arvot. Muuten mitään ei saada tehdyksi”, Kinberg Batra painotti. (Aamulehti 11.12.2016)Tammikuussa 2017 Kinberg Batra teki u-käännöksen: hän väläytti allianssin ja ruotsidemokraattien välistä yhteistyötä.Allianssi voisi laatia yhteisen budjettiesityksen vuodelle 2018 – ja jos ruotsidemokraatit tukisi sitä, mihin Åkesson vihjasi valmiutta löytyvän, demaripääministeri Stefan Löfvenin hallitus kaatuisi.Moderaattien u-käännöksen seuraukset ovat Ruotsin kiehtovinta poliittista lähihistoriaa.Göteborgs-Posten ja Svenska Dagbladet tilasivat Sifolta välittömästi kannatuskyselyn.Tulos oli moderaateille sokki: heidän kannatuksestaan oli sulanut 2,1 prosenttiyksikköä edelliseen mittaukseen verrattuna.GP julkaisi analyysin otsikolla ”Anna Kinberg Batra flirttaili ruotsidemokraattien kanssa – mutta epäonnistui”. (9.2.2017)Arvokeikaus suisti moderaattijohtajan vaaralliseen luisuun, ja hän joutui eroamaan vielä samana vuonna. Ruotsidemokraatit ohitti moderaatit gallupeissa.Historialliset kannatusaidat kaatuivat Ruotsissa ryskyen.Orpo ja häntä tukevat kokoomuslaiset ovat seuranneet Ruotsin tapahtumia paljon tarkemmin kuin ovat julkisuudessa kertoneet. Ruotsin kehitykseen vetoaminen saattaisi ärsyttää kotimaisia äänestäjiä. Se olisi zeitgeistin eli ajan hengen vastaista.Petteri Orpo antaa tällä hetkellä kasvot kokoomukselle. Lauri NurmiRuotsissa moderaatit hävisi syksyn 2018 parlamenttivaalit. Porvariallianssi hajosi, ja kuninkaantekijäksi nousi sikäläisen keskustapuolueen valovoimainen puheenjohtaja Annie Lööf.Aiemmin henkitoreissaan ollut Centerpartiet vastusti näyttävästi ruotsidemokraatteja, kasvatti suosiotaan, hylkäsi moderaatit ja päätti tukea uutta sosiaalidemokraattista vähemmistöhallitusta.Näin Ruotsiin syntyi Löfvenin kakkoshallitus.Pohjanlahden yli ovat tähyilleet myös Rydman ja kumppanit.Sifo julkaisi tammikuussa 2020-luvun ensimmäisen kannatusmittauksensa.Sen tulos oli yhtaikaa järisyttävä ja kiinnostava.Tulos kertoo lahjomatonta kieltään siitä, että Löfvenin ja Marinin demarihallitukset ovat kaatumisvaarassa, vaikka satunnainen politiikan seuraaja ei sitä välttämättä huomaa.Oppositiopuolue ruotsidemokraatit on 23,8 prosentillaan (+4,5) Ruotsin suosituin puolue ennen pääministeripuolue sosiaalidemokraatteja (23,5 %, -6,0). Moderaatit majailee Ruotsissa 17,5 prosentissa.Perussuomalaisten ja kokoomuksen välillä vallitsee Suomessa lähes identtinen gallupasetelma, kun sitä verrataan niiden sisarpuolueiden väliseen tilanteeseen Ruotsissa.Sifon mittauksen merkittävin tieto on se, että ruotsidemokraatit, moderaatit ja kristillisdemokraatit saisivat nykykannatuksellaan kolmistaan 177 paikan enemmistön Ruotsin 349-paikkaiseen parlamenttiin.Löfvenin hallitusta pitää pystyssä keskustapuolueen tuki, eikä uusia vaaleja toistaiseksi näy horisontissa.Suomessa Marinin hallitus saattaa olla suuremmassa vaarassa.Perussuomalaisilla on 39 kansanedustajaa, kokoomuksella 38 ja kristillisdemokraateilla viisi. Kun lukuun ynnätään Katri Kulmunin johtaman keskustan 31 kansanedustajaa, saadaan paperilla kasaan 113 edustajan konservatiivinen oikeistohallitus. Sillä olisi takanaan eduskunnan enemmistö.”Perussuomalaisten näkökulmasta kantona yhteistyön kaskessa on ideologisten eroavaisuuksien lisäksi erittäin vähäinen luottamus kokoomuksen nykyiseen johtoon. Epäluottamuksen takana ovat vuosien 2015-2017 kokemukset hallituksessa sekä varsinkin kesän 2017 suhmurointi ja vehkeily”, Jussi Halla-aho kommentoi kokoomuslaisten yhteistyöhaluja.Halla-aho lähti siis avoimesti kaatamaan Orpoa.Jos kokoomuksen puheenjohtaja vaihtuu puoluekokouksessa kesäkuussa, ei ole kaukaa haettua, että kokoomuksen uusi puheenjohtaja ja Halla-aho tekisivät yhdessä salaisen tarjouksen keskustan johdolle.Konservatiiviset keskustalaiset kipuilevat oloa samassa hallituksessa vihreiden ja vasemmistoliiton kanssa.Paluuta 1970-luvun nostalgiseen punamultaan ei ole, eikä ole olemassa mitään uutta punamultaa.Historiasta on mahdotonta kopioida poliittisia merkityksiä. Ne määrittyvät aina ajan hengen mukaan. Siksi Marinin arvoliberaali hallitus voi vaihtua yhtä yllättäen konservatiivihallitukseen kuin se syntyikin.Lkp:n puheenjohtaja Tarjanne arvioi vuonna 1969, että sosialismi ja jako oikeistoon ja vasemmistoon häviävät. Ne korvautuisivat jakolinjalla liberaaleihin ja konservatiiveihin.Tarjanne oli oikeassa - siltä ainakin nyt näyttää - mutta hänen molempiin suuntiin tähyillyt puolueensa katosi Suomen poliittiselta kartalta.Siksi niin kokoomuksen kuin keskustan on päätettävä 2020-luvun alussa, mitä ne puolueina haluavat edustaa ja mitä eivät.Orpon humaanin linjan kaikki tietävät. Kulmunin linja hakee uomiaan.Häkkäsen mahdollinen linja on vielä arvoitus. Päällepäin mäntyharjulaisessa on paljon laillisuusmies Pehr Evind Svinhufvudia, joka presidenttinä 1930-luvulla kesytti Lapuan liikkeen.Kun kansanedustajat kuuntelevat 37 Sibelius-akatemian opiskelijan juhlakonserttia, heidän kannattaa miettiä sitä, mitä pohjimmiltaan tarkoittaa se, että yhdelläkään puolueella on hädin tuskin sitä enemmän kansanedustajia.Ajan henki saattaa olla pirstaloituminen, mutta se ei saa johtaa päätöksenteon halvaantumiseen.",2
232,"Maanantai-iltana Helsingistä nousi ilmaan Finnairin lento numero AY1549. Lennon numerosta löytyi Naton perustamisvuosi.Suomessa monet seurasivat Flightradar-palvelussa koneen lentoa. Ensin Hankoniemen yli – ja sitten lounaaseen, kohti länttä ja Eurooppaa.Iltalehti julkaisi kello 22 uutisen ja kuvat, että juuri tällä lennolla istui Suomen ulkoministeri Pekka Haavisto (vihr) ja hänen salkussaan kohti Naton päämajaa kulkivat Suomen liittymispaperit.Matkustin koneen etuosassa Haaviston kanssa.Tunnelma ministerin, erityisavustaja Joel Linnainmäen, turvallisuuspolitiikan toimittajien ja valokuvaajien kesken oli sykähdyttävä. Myönnän, kohotin maljan Suomelle.Me kaikki ihmettelimme, että tässä sitä nyt istumme keskellä historiaa – lennolla, johon symboloituu Suomen historiallisen aseman suuri muutos.Pohjois-Atlantin liitto täyttää 4. huhtikuuta 74 vuotta. Suomi on Naton jäsenmaa puolustusliiton syntymäpäivänä.Hotellilta aurinkoiseen liittymispäivään lähti hyväntuulinen Haavisto.– Juuri sillä sekunnilla Suomi on Naton jäsen, Haavisto kiteytti päivän tehtävänsä.Historiallinen sekunti on se, jonka lyödessä Haavisto ojentaa allekirjoittamansa paperit Yhdysvaltain ulkoministerille Antony Blinkenille.Kun Blinken koskettaa papereita, tapahtuu kansainvälisoikeudellinen asiakirjojen talletus Yhdysvaltain hallituksen huomaan.Ja Suomi on Naton 5. artiklan suojassa.Liittyminen Natoon on monille suomalaisille tunteikas hetki.Miksi näin?Vastaus löytyy puolustusliiton syntyhistoriasta.Pohjois-Atlantin sopimus allekirjoitettiin Washingtonissa 4. päivänä huhtikuuta 1949. Naton perustajamaita olivat muun muassa Norja, Tanska ja Islanti.Vuotta aiemmin, 6. huhtikuuta 1948, tasavallan presidentti Juho-Kusti Paasikivi oli allekirjoittanut YYA-sopimuksen Neuvostoliiton diktaattorin Josif Stalinin kanssa.Stalin oli syyllinen lähes sadantuhannen suomalaisen kuolemaan. Sodissa vammautuneita suomalaisia oli yhtä paljon. Suomen toiseksi suurin kaupunki Viipuri oli miehitetty.Se sattui suomalaisten sieluun, että Stalinia piti mielistellä. Paasikivi kirjasi rehellisiä tuntojaan päiväkirjaansa. Huokaus ”hirmuista” toistui taajaan.4. huhtikuuta 1949 ei ollut ilon päivä suomalaisille, joiden oli jäätävä kamppailemaan yksin kommunismin ja miehityksen alituista uhkaa vastaan.Monen pirtin ullakolla tai kerrostalon kellarissa olivat sotilaskiväärit rasvassa. Sadattuhannet suomalaiset olisivat olleet valmiita käymään katkeran sissisodan loppuun asti, kuten virolaiset metsäveljet.Virolaisten murhaamisesta ei lehdistö kirjoittanut, mutta suomalaiset tiesivät, mikä olisi pahin vaihtoehto.Nato perustettiin pelastamaan Eurooppa puna-armeijalta, mutta Suomi ei voinut siihen liittyä. Se tuntui katkeralta.Ruotsia johti vuodet 1946–1969 sosialidemokraattinen pääministeri Tage Erlander. Hän päätti, että ruotsalaiset jäisivät Naton ulkopuolelle. Heille liittyminen olisi ollut mahdollista, toisin kuin suomalaisille.Puolitoista kuukautta ennen Naton perustamista Paasikivi teki seuraavan päiväkirjamerkinnän: ”Erlander oli sanonut Lontoossa oltavan sitä mieltä, että myös Suomen kannalta nykyinen tilanne on kenties hyvä sen kautta, että Ruotsi jää neutraaliksi Norjan ja Tanskan toiselle puolelle.” (20.3.1949)Suomalaiset tunsivat Ruotsia kohtaan kiitollisuutta.Ruotsi jäi 1949 Naton ulkopuolelle osin siksi, että Suomen puolueettomuudelle jäisi elintilaa ja jotta demokratia voittaisi Suomessa.Ruotsalaiset tekivät itsenäisen valinnan. Suomalaiset tekivät seuraavina vuosikymmeninä välttämättömyydestä hyveen.Kun Suomesta 4. huhtikuuta 2023 tulee Naton jäsen, historiallinen katkeruus korvautuu vapauden tunteella ja ilolla.Tätä on ulkomaalaisille vaikeata kuvailla. Suomalaiset ovat kansana poikkeuksellisen yhtenäisiä. Nato-jäsenyyttä kannattaa arviolta 80 prosenttia suomalaisista.Tasavallan presidentti Sauli Niinistö arvioi toukokuussa 2022 Tukholmassa, mikä on Nato-jäsenyyden toteutumisen henkinen arvo suomalaisille.– Monilla on ollut käsitys, että läntinen yhteys edellyttää suorastaan tai täyttyy vasta Naton myötä. No, nyt se täyttyy, Niinistö kiteytti.Niinistö on sattumoisin syntynyt vuonna 1948, vuotta ennen Natoa.Suuri osa suomalaisista kokee vapautuvansa kansakunnan yli 70 vuotta sitten kokemasta traumasta. Tällä kertaa valinta oli 100-prosenttisesti omamme.Historiallisena päivänä on tärkeää korostaa edeltävien sukupolvien vapaudenjanon tärkeyttä. Sotasukupolvet estivät miehityksen, ja suuret ikäluokat pitivät venäläiset joukot poissa Suomen maaperältä. He kävivät oman talvisotansa puolustaessaan demokratiaa vaikeina YYA-vuosina.4. huhtikuuta 2023 sama tehtävä siirtyy kaikille Nato-Suomen kansalaisille. Pohjimmiltaan kyse on halusta elää rauhassa ja vapaina.",2
233,"Uudenmaan eristys lopetetaan välittömästi, koska perustuslakivaliokunta ei enää hyväksyisi sen jatkamista.Pääministeri Sanna Marinin (sd) hallitus säikähti myös totalitarismin tuntua, eikä halua jatkaa sulkua edes tunneilla. Poliisit lopettavat matkustusperusteen kysymisen Uudenmaan rajoilla heti, kun hallitus on kumonnut kello 13 alkavassa yleisistunnossaan sulusta kolme viikkoa sitten annetun asetuksen.Marin ei jättänyt sijaa tulkinnoille siitä, miksi ihmisten pysäyttäminen loppuu heti.– Meidän velvollisuutemme on toimia välittömästi, pääministeri kuvailee hallituksessa tiistai-iltana käydyn neuvottelun henkeä.Jotta Marinin lausuntoa on mahdollista ymmärtää, on tarkasteltava perustuslakia.Suomen perustuslaissa on 131 pykälää.Kansalaisten perusoikeudet on lueteltu heti perustuslain alussa, valtiojärjestyksen jälkeen.Liikkumisvapaus - kirjaimellisesti tällä nimellä - on perustuslain yhdeksäs pykälä eli perustuslain pyhintä osaa.Pykälän alku kuuluu seuraavasti:”Suomen kansalaisella ja maassa laillisesti oleskelevalla ulkomaalaisella on vapaus liikkua maassa ja valita asuinpaikkansa.”Perustuslaissa on erillinen pykälä perusoikeuksista poikkeusoloissa.”Perusoikeuksista voidaan säätää lailla tai laissa erityisestä syystä säädetyn ja soveltamisalaltaan täsmällisesti rajatun valtuuden nojalla annettavalla valtioneuvoston asetuksella sellaisia tilapäisiä poikkeuksia, jotka ovat välttämättömiä Suomeen kohdistuvan aseellisen hyökkäyksen samoin kuin muiden kansakuntaa vakavasti uhkaavien, laissa säädettyjen poikkeusolojen aikana ja jotka ovat Suomen kansainvälisten ihmisoikeusvelvoitteiden mukaisia.”Koronavirusepidemia on edelleen vakava uhka, mutta se ei ole välttämätön peruste loukata uusmaalaisille ja kaikille muille suomalaisille perustuslaissa taattua vapautta liikkua maan rajojen sisällä vapaasti.– Epidemiaa esiintyy jo kaikkialla Suomessa, Marin perustelee rajoituksesta luopumista.Perustuslain kuudennessa pykälässä säädetään kansalaisten yhdenvertaisuudesta.Vaikka sosiaali- ja terveysministeriön strategiajohtaja Liisa-Maria Voipio-Pulkki sanoo, että ”kaikkea matkustelua Suomessa pitää edelleen välttää”, riski sairastua covid-19-tautiin on olemassa kaikkialla Suomessa.Kun sulku alkoi, koronaviruksen levinneisyys oli Uudellamaalla noin nelinkertainen muuhun maahan verrattuna. Silloinkin oli hilkulla, että tämä ero ei olisi riittänyt perustuslakivaliokunnalle sulun hyväksymiseen.Siksi valiokunta edellytti lausunnossaan, että rajoitus puretaan heti, kun tautitilanne edes vähän tasaantuu.Sululla hallitus hankki aikaa nostaa tehohoidon paikkojen määrää eri puolilla Suomea.Oikeusministeri Anna-Maja-Henriksson (r) huomauttaa, että ”oikeusvaltiossa on aina pidettävä kiinni oikeusvaltioperiaatteesta”.– Me emme saa käyttää valtaamme väärin. Tämä ei ole mielipidekysymys, vaan tämä on oikeudellinen fakta, Henriksson painottaa.Totalitaristisissa maissa, kuten Kiinassa, vallanpitäjät ovat jo vanhastaan tottuneet asettamaan ihmisille jyrkkiä liikkumisen rajoituksia.Suomessa koronaepidemia vei sosiaalidemokraatit, keskustalaiset, vihreät, vasemmistoliittolaiset ja rkp:läiset sattuman oikusta erikoiseen historialliseen paikkaan: rajoittamaan perusoikeuksia voimakkaammin kuin koskaan aiemmin Suomen rauhanajan historiassa.Hallituksen ministerit, joista monet ovat nousseet valtaan perus- ja ihmisoikeuksia korostavalla politiikalla, säikähtivät heille valmiuslain voimaan saattamisen nojalla langennutta valtaa.Demokratiassa yksilönvapaus on tärkeä arvo. Sitä on vaalittava myös poikkeusoloissa.Hallituspuolueiden kansanedustajat aistivat sen, että Uudenmaan sulku uhkasi lisätä jo ennestään huolestuttavaa vastakkainasettelua pääkaupunkiseudun ja muun maan välillä.Vauras Uusimaa on Suomen talousveturi, jonka kerryttämät verotulot luovat hyvinvointia maakuntiin.Maakunnat vastaavasti ovat maa- ja metsätalouden ja matkailun keidas, joka tuottaa hyvinvointia myös uusmaalaisille.Suomalaisilla ei ole kriisissä varaa keskinäiseen vihanpitoon.Puhe koronaa levittävistä hesalaisista alkoi muistuttaa paikoin avointa vihapuhetta.Vastuu koronan pysäyttämisestä on nyt aiempaa enemmän yksilöillä, meillä kaikilla.Sinulla ja minulla.Sosiaalista eristäytymistä on jaksettava jatkaa, eikä edelleenkään ole oikea aika matkustella huvin vuoksi.– Kuka tahansa voi tietämättään levittää koronavirusta, sisäministeri Maria Ohisalo (vihr) valistaa.Oikeus elämään on tärkein perusoikeus.Uudenmaan sulku kirjoitti Suomen historiaan oman lukunsa, josta tullaan kirjoittamaan ja puhumaan paljon.Se oli testi demokratialle ja laillisuudelle. Ja Suomi ja suomalaiset selvisivät siitä.Kahden ja puolen viikon aikana poliisi tarkasti rajoilla puolen miljoonan liikkujan matkustusperusteen.Liikenne väheni kolmannekseen tavallisesta.Noin 4 300 ihmistä käännytettiin takaisin. Sakko kirjoitettiin 115 ihmiselle.Pitkänäperjantaina poliisilla oli Lahdentien tarkastuspisteellä nenällään vaaleanpunaiset aurinkolasit.Totalitaristisessa Kiinassa viranomainen tuskin uskaltaisi hassutella valvonnan inhimillisyyttä lisäävällä tavalla.",2
234,"Hallituspuolueet suhtautuvat nihkeästi liikkumisrajoitusten säätämiseen Helsingin, Vantaan, Espoon, Kauniaisten ja Turun kaupunkeihin.Iltalehti uutisoi maanantaina pykäläluonnoksien sisällöstä. Luonnoksien mukaan ihminen saisi liikkua ulkona vain samassa kotitaloudessa asuvien ihmisten kanssa tai yhdessä yhden oman kotitalouden ulkopuolisen ihmisen kanssa.Viime viikolla ja vielä maanantainakin näytti verrattain todennäköiseltä, että hallitus ryhtyisi poliittisesti riskialttiiseen operaatioon ja esittäisi eduskunnalle liikkumisrajoituksien säätämistä.”Päiväkin on nyt hallituksessa pitkä aika, puhumattakaan viikosta”, huokasi eräs keskeinen hallituslähde maanantaina viitaten vaikeuteen ennakoida lähipäivien koronakäänteitä.Pessimismin sijasta tiistai valkeni toivoa täynnä.EU-komissio kertoi, että Pfizer-BioNTech toimittaa toisen vuosineljänneksen aikana eli huhti-kesäkuussa jäsenmaille 200 miljoonaa rokoteannosta.– Tämä on erittäin hyvä uutinen, kiteytti komission saksalainen puheenjohtaja Ursula von der Leyen.Ääni hallituksen johtoviisikon jäsenten kellossa muuttui välittömästi.Keskustan puheenjohtaja Annika Saarikko ja vihreiden puheenjohtaja Maria Ohisalo eivät keskiviikkona kuulostaneet yhtä pessimistisiltä kuin viime viikolla Säätytalon portaita kavutessaan.Säätytalolle keskiviikkona koronaneuvotteluihin saapuneet ministerit asettelivat sanansa aiempaa optimistisemmin.– Itseäni kiinnostaa se osio, jossa arvioidaan, mikä merkitys viestinnällä on. Tässä on tainnut käydä vähän niin, että isot ja pienet asiat sekoittuvat ja puhumme paljon enemmän siitä, miten kuin siitä miksi. -- Korona varmasti väsyttää monia, Saarikko sanoi.Saarikko halusi kääntää huomion pykälistä rokotteiden tuomaan keväiseen valoon.– Me liian paljon keskustelemme siitä, mihin pykäliin nojaten ja mitä toimia, kuin siitä, miten rajoituksia noudatetaan. Onneksi on rokotteet. Onneksi on siksi enemmän toivoa ja valoa kuin viime keväänä. Onneksi on oletettava kausivaihtelu, joka sekin vähentää taudin leviämistä kesän kuluessa, Saarikko kannusti suomalaisia jaksamaan.Vihreiden Ohisalo puhui viestinnästä hallituksen suorituskykynä ja kohdisti sanansa työnantajille, joiden hänen mielestään pitäisi lisätä etätyön osuus työnteosta maksimiinsa.– On sellaisiakin työnantajia, jotka eivät mahdollista etätöitä, ja pidän sitä hieman erikoisena tällaisessa maailmanajassa, hän ihmetteli.Vastatessaan keskiviikkona Iltalehden kysymykseen siitä, onko työnantajille tulossa joitakin lainsäädännöllisiä velvoitteita, Maria Ohisalo nosti esiin maskipakon työpaikoilla. ”Jos maskipakosta on mahdollista säätää, se pitäisi tehdä”, hän sanoi. Pete AnikariSisäministeri valoi uskoa siihen, että nykyiset rajoitukset riittäisivät, kunhan ihmiset oma-aloitteisesti vähentävät kontaktejaan.– Täytyy vielä ihmisiä muistuttaa siitä, että tässä ovat ravintolat kiinni ja lapset poissa kouluista. Nyt on mahdollista painaa yhdessä tautia alas, Ohisalo kiteytti.Liikkumisrajoitusten nopean säätämisen sijasta hallitus on aloittamassa ”jaksaa jaksaa”-kannustuskampanjan.AstraZenecan toimitusvaikeudet ja sen rokotteeseen liittyneet kielteiset uutiset pyyhkiytyivät pois poliitikkojen ajatuksista. Tilalle tuli optimismi siitä, että Pfizerin kasvaneen tuotannon seurauksena sen rokotteen osuus kaikista Suomeen kesäkuun loppuun mennessä saatavista noin kuudesta miljoonasta annoksesta nousisi arviolta 55 prosenttiin.Pfizerista tuli yhdessä yössä uusi ”kansanrokote”.Yhtäkkiä tilanne näyttää siltä, että kaikille rokotettaville 4,2 miljoonalle suomalaisaikuiselle pystytään antamaan ensimmäinen annos juhannukseen mennessä.Tämä ennakkotieto vähensi tiistaina ja keskiviikkona merkittävästi hallituspuolueiden haluja viedä liikkumisrajoituksia eteenpäin.– Ne sopivat huonosti pohjoismaiseen yhteiskuntaan, kiteytti eräs hallituslähde keskiviikkona.Liikkumisrajoituksia ei haluta säätää senkään takia, että ne olisivat omiaan jakamaan kansaa meihin ja muihin - suurten kaupunkien asukkaisiin ja maakuntien ihmisiin, valtaväestöön ja maahanmuuttajiin.Asetelmaa vaikeuttaa se, että koronaepidemia on korostuneesti maahanmuuttajataustaisten suomalaisten vitsaus. Vieraskielisten osuus Vantaan ja Helsingin koronapotilaista on niin suuri, että yliedustusta ei pysty selittämään poliittisesti korrekteilla - mutta toki myös aidoilla - faktoilla ahtaasta asumisesta ja tartunnoista työpaikoilla.Koronaongelman yhtenä syynä on myös se, että osa maahanmuuttajista ei noudata rajoituksia eikä suosituksia.Jos tässä tilanteessa säädettäisiin liikkumisrajoituksia kaikille pääkaupunkiseudun asukkaille, se synnyttäisi syyttelyä ja vastakkainasettelua väestöryhmien välille.Parempi tie olisi entisestään lisätä vieraskielistä koronavalistusta ja -neuvontaa.Pääkaupunkiseudulla on laajoja alueita, joilla ihmiset noudattavat suosituksia tunnollisesti ja joilla perusoikeuksia vakavasti loukkaaville liikkumisrajoituksille ei ole epidemiologista tarvetta eikä oikeudellista perustetta. Näitä alueita yhdistää usein se, että niillä maahanmuuttajien osuus väestöstä on pieni.Tämän hallituslähteet sanovat taustakeskusteluissa.Koronastrategiassa korostuu hallituslähteiden mukaan lähipäivinä ja -viikkoina viestintä.Seuraavaksi hallituksen tärkeimpänä tehtävänä on kohdistaa voimavarat siihen, että maahan saapuvat rokotteet jaetaan pikavauhtia eri puolille Suomea, missä kunnallisen terveydenhuollon ja työterveyshuollon yksiköt rokottavat ihmisiä ilman viivytyksiä.Lisää ihmisiä tarvitaan välittömästi siihen, että rokotusten ajanvarauksessa on riittävästi työntekijöitä ja että rokotukset tapahtuvat kaikkialla täydellä teholla myös lauantaisin ja sunnuntaisin.Viime viikolla pääministeri Sanna Marin (sd) sanoi, että viikonloppuisin rokotteita ei ole juurikaan annettu, koska ei ole ollut annoksia pistettäväksi.Nyt kun annoksia alkaa tulla satojatuhansia ja miljoonia, niitä on annettava myös sunnuntaisin.Valmiuslaki on voimassa juuri siksi, että sote-työntekijöiden työaikoihin voidaan tehdä tilapäisiä poikkeuksia. Nyt on väärä hetki ajatella, että ihmiset voivat pitää vapaansa normaalisti.Kun vaakakupeissa painavat liikkumisrajoitusten mahdollisuus ja rokotteiden etenemisvauhti, jälkimmäisen on oltava huippuluokkaa.Pääministeri Sanna Marinin hallitus sai alkuviikosta hyviä rokoteuutisia EU-komissiolta. Inka SoveriRokotteiden antajille pitää totta kai maksaa kunnon rahat ylitöistä ja vapaiden siirtämisestä, mutta siihen luulisi löytyvän ekstrabonus valtiovarainministeriön kirstusta.Valtiovarainministeri Matti Vanhanen (kesk) on luvannut, että rokotustahti ei kiikasta rahasta.Kun operaatiossa onnistutaan, arviolta kaksi miljoonaa suomalaista on saanut koronarokotteen ensimmäisen annoksen vapun paikkeilla.Kesäkuun loppuun mennessä olisi kokonaan rokotettu (kahdella annoksella) yli pari miljoonaa suomalaista, ja loputkin aikuiset saisivat tehosteannoksensa heinä-syyskuussa.Vähitellen hallituksen olisi aika julkistaa exit-strategia.Virkamiehet ovat ihmetelleet, missä viipyvät askelmerkit ulos koronakriisistä. Britanniassa ja Ruotsissa laadittuja exit-suunnitelmia on luettu Suomen ministeriöissä.Parasta lääkettä koronaväsymykseen on viesti siitä, että hetken jaksamalla kaikki saavat yhteisen palkinnon ja valoisan juhannuksen.",2
235,"”Joo”, tuumaa Sauli Niinistö, kohottaa kulmiaan ja kävelee ulos huoneesta – kohti Washingtonin konetta.Tasavallan presidentin olemus on huolestunut, joskin tyyni.Tuumaus on vastaus kommenttiin siitä, että kai tässä voi luottavaisin mielin olla, vaikka Turkin presidentti Recep Tayyip Erdoğan kiristää Suomea, Ruotsia ja Yhdysvaltoja ja siinä sivussa koko Natoa.Erdoğan on aiemmin valehdellut Niinistölle. Ja Turkin Nato-suurlähettiläs Basat Öztürk on valehdellut Brysselissä muiden jäsenmaiden Nato-suurlähettiläille.Molemmat ovat tahoillaan kertoneet, että Turkki suhtautuu suopeasti Suomen liittymiseen puolustusliittoon.Vastuu populisti Erdoğanin ruotuun laittamisesta lepää nyt Yhdysvaltain presidentin Joe Bidenin harteilla.Yhdysvallat on antanut Suomelle lupauksen, että suurvalta tukee vaikutusvallallaan Suomen pääsyä Naton jäseneksi.– Todellakin näin on, että meillä on Yhdysvalloista hyvin johdonmukaisesti lupaus kaikesta tuesta, ja se koskee myöskin tukea tässä käsittelyprosessissa, Niinistö vastaa IL:n kysymykseen.Kreikka ja Turkki liittyivät Natoon olympiavuonna 1952.Amerikkalaiset ja britit pelkäsivät, että kommunistit kaappaisivat muuten vallan Kreikassa ja että Stalin alistaisi Turkin Neuvostoliiton valtapiiriin ja jopa miehittäisi siitä osia.Mustafa Kemal Atatürk (1881–1938) oli tehnyt Turkista maallisen tasavallan. Nato-liittolaiset uskoivat turkkilaisten estävän sekä kommunismin että islamilaisen yksinvaltiuden leviämisen Bosporinsalmen yli.Tasan 70 vuotta myöhemmin Turkkia johtaa autoritäärinen Erdoğan, joka johtaa islamilaista AK-puoluetta.Erdoğanin valtakaudella Turkissa on romutettu oikeusvaltio ja alistettu tiedotusvälineitä hallinnon puudeleiksi.On kutakuinkin irvokasta, että Nato-Turkki kiristää nyt koko puolustusliittoa, jonka julkilausuttuna tavoitteena on demokratian ja ihmisoikeuksien puolustaminen.Niinistö huomautti, että on epäselvää, onko Turkki esittänyt jonkinlaista vaatimuslistaa.Sanomalehdessä julkaistu 10-kohtainen lista ei sellainen vielä ole.Jos Turkki vaatii Suomea luovuttamaan kurdeja, joita Erdoğanin hallinto nimittää terroristeiksi, vastaus on valmiina: Suomi ei heitä luovuta.Demokraattisten maiden puolustusliittoon pyrkivä Suomi ei ala käydä jäsenyydellään kauppaa, kuten ulkoministeri Pekka Haavisto (vihr) on tuumannut.Turkki on IL:n tietojen mukaan kohdistanut jo aiemmin luovutusvaatimuksiaan kurdeihin, joilla on Suomen tai Ruotsin kansalaisuus.Vaikka nämä olisi Turkin kansalaisina tuomittu Turkissa vankeusrangaistukseen, heitä ei EU-kansalaisina luovutettaisi siinäkään tapauksessa Turkkiin.Suomen korkein oikeus teki vuonna 2019 ennakkopäätöksen, jossa se kielsi vankeusrangaistukseen Turkissa tuomitun EU-maan kansalaisen luovuttamisen Turkkiin.Korkein oikeus perusteli ennakkopäätöstään sekä Euroopan ihmisoikeussopimuksella että Suomen perustuslailla.”Ensiksi mainitun mukaan ketään ei saa kiduttaa, eikä kohdella tai rangaista epäinhimillisellä tai halventavalla tavalla. Perustuslain 9 §:n 4 momentin mukaan ulkomaalaista ei saa karkottaa, luovuttaa tai palauttaa, jos häntä tämän vuoksi uhkaa kuolemanrangaistus, kidutus tai muu ihmisarvoa loukkaava kohtelu”, korkein oikeus painottaa.Turkin vanhojen vankiloiden olosuhteet korkein oikeus arvioi epäinhimillisiksi:”Myös ruokailut on jouduttu hoitamaan lattialla, kun kaikille ei ole ollut tilaa pöydissä tai tuoleja ei ollut riittävästi. Joissakin vanhoissa vankiloissa on ongelmia lämpötilojen kanssa siten, että talvisin on liian kylmä ja kesällä tukahduttavan kuuma.”Ennakkopäätös on ennakkopäätös, eikä ketään hevillä luovuteta Suomesta Turkkiin, vaikka ihminen olisi syyllistynyt rikokseen.Turkin pitäisi pystyä todistamaan, että luovutettavaa ei uhkaisi joutuminen epäinhimillisiin olosuhteisiin.Suomalainen tuomari ei ole niin hölmö, että hän kritiikittömästi uskoisi autoritäärisen maan viranomaisten sepustuksiin.Korkeimman oikeuden ratkaisu on taatusti ärsyttänyt Turkkia – ja hyvä niin.Oikeusvaltio ei ole turkkilainen basaari, jossa kaikki on kaupan kunhan hinnasta sovitaan.Bidenin on lunastettava lupauksensa ja laitettava kiristäjä-Erdoğan ruotuun.Kurdeilla on ihmisoikeudet Suomessa ja Ruotsissa, vaikka heillä ei niitä olisi Turkissa.Suomen onneksi turkkilaisessa basaarissa ei ole nyt kyse yksittäisistä kurdeista, vaan nämä ovat Erdoğanin populismissa pelinappuloita.Oikeasti Turkki pyrkii asevientirajoitusten höllentämiseen ja pääsyyn takaisin F-35-hävittäjäohjelmaan.Jos Erdoğan yrittäisi aidosti estää Suomen ja Ruotsin Nato-jäsenyyden, se ajaisi Naton kriisiin. Puolustusliitto olisi pettänyt kaksi mallikelpoista hakijaa ja läheisintä kumppaniaan.Pohjoisen sivustan vakaus vaarantuisi. Yhdysvaltain arvovalta kokisi vakavan kolauksen.Diktaattori ja sotarikollinen Putin saisi voiton.Erdoğan pelaa liian kovilla panoksilla ja häviää siksi pelinsä. Jonkin lehmänkaupan hän ehkä onnistuu lypsämään.Oleellista on silti huomata Niinistön tyyneys. Pienestä ei kannata hätkähtää, sillä Suomesta ja Ruotsista tulee Naton jäseniä. Pienet töyssyt kuuluvat maailmanpolitiikkaan – ja Nato on yhtä sitkeää tekoa kuin EU:kin.",2
236,"Vihreiden eduskuntaryhmän puheenjohtaja Emma Kari puhui Evon retkeilyalueella hömötiaisesta.Hallituspuolue vihreät vaatii kaikkien jäljellä olevien luonnontilaisten metsien suojelua ja valtionomistamien luonnonmetsien hakkuiden välitöntä lopettamista.– Luontopositiivisessa Suomessa luonnontilaisten elinympäristöjen määrä lisääntyisi, yhä useampi laji saisi niistä kodin ja uhanalaisten lajien määrä vähenisi. Hömötiainen voisi löytää sopivia pesäkoloja, kun vanhat metsät säilyisivät ja lahopuu lisääntyisi, Kari sanoi vihreiden ryhmän kesäkokouksessa.Kari ei sattumalta puhu hömötiaisesta (Poecile montanus).Monet vihreät mainitsevat linnun tarkoituksella julkisissa esiintymisissään. Se lehahtelee ilmaan myös illallispuheissa.Pikkuruisen linnun surumielinen ”tjyy-tjyy-tjyy” kiiri aiemmin lähiömetsissä. Kaksituhattaluvulla hömötiaisen kanta on pienentynyt Luonnontieteellisen keskusmuseon ja BirdLife Suomen toteuttamien pesimälinnustolaskentojen mukaan noin 50 prosenttia.Hömötiainen on symboli sille, mikä horjuttaa pääministeri Sanna Marinin (sd) hallitusta.Vihreät vaativat ensi viikolla budjettiriihessä, että hallitus tekee luontokadon pysäyttämistä auttavia päätöksiä. Hurskaat julistukset ja uudet selvitykset eivät puolueen eduskuntaryhmälle enää kelpaa.– Eduskuntaryhmämme on vereslihalla, kiteyttää eräs puolueen kansanedustajista.Puheenjohtaja Maria Ohisalo istuu hallituksen johtoviisikossa, mutta jos eduskuntaryhmä kääntää peukalonsa alas, puheenjohtaja ei voi kävellä sen tahdon ylitse.Karin sanoja kannattaa kuunnella analyyttisesti.Niistä saa vihiä, että vihreät haluaa budjettiriihessä hyvityksen sille, että puolue joutui viime keväänä taipumaan keskustan tahtoon ja hyväksymään kehysriihessä 70 miljoonan euron tukipaketin turvetuottajille.– Uusien turvepeltojen raivaaminen on lopetettava. Raivaus aiheuttaa ilmastopäästöjen lisäksi metsäkatoa ja suoluonnon tuhoutumista. Asetetaan luonnon tuhoamiselle hinta tekemällä ekologisesta kompensaatiosta kaikkia yrityksiä ja muita toimijoita velvoittavaa, Kari painotti.Turvepeltojen raivaamiskielto on välitön vaatimus, ekologinen kompensaatio lähiaikojen tavoite.Ekologinen kompensaatio tarkoittaa sitä, että jos yritys hakkaa metsää uuden tuotantolaitoksen tieltä, sen on maksettava veroluontoinen hyvitys luontoarvon menetyksestä.Sama hyvitysvelvollisuus koskisi kaupunkeja ja kuntia.Viime vuosina on näyttänyt ajoittain siltä kuin julkinen talouspoliittinen ajattelu olisi haihtunut vihreistä.Se on puolueen kansanedustajien mukaan väärä tulkinta. He sanovat, että talousajattelu on saanut uuden fundamentin – ja se voisi toteutuessaan mullistaa suomalaista talouspolitiikkaa syvällisesti.”Otetaan luontopääoma mukaan kansantalouden kirjanpitoon. Uudistetaan päätöksentekoa ohjaavia mittareita niin, että luontopääoman kasvattaminen tai heikentäminen tulee selvästi näkyviin”, vihreiden eduskuntaryhmä vaatii kannanotossaan.Talousmetsillä, turvesoilla ja padotuilla koskilla on aina ollut tasearvonsa. Jatkossa se olisi myös luonnonmetsillä, vapaana virtaavilla Lapin joilla ja kaivoksista vapailla suurilla järviseuduilla, kuten Saimaalla.Kolarin Äkäslompolon kylä oli eduskuntavaaleissa Suomen vihrein äänestysalue. Ylläksen asukkaat eivät haluaisi Hannukaisen kaivosta mailleen matkailumainetta pilaamaan.Kun luontopääoma olisi osa kansantalouden kirjanpitoa, ekologinen kompensaatio olisi mahdollista toteuttaa.Vihreät yrittää palata kohti ympäristöliikkeen juuria: puolue ajaa isoja yhteiskunnallisia muutoksia.Itseoppinut yhteiskuntafilosofi Pentti Linkola julisti vuonna 1968 Luonto-liiton 25-vuotisjuhlakirjassa, että kyse oli koko kehityksen suunnan kääntämisestä, ei vain ”valvonnasta, suojelupykälistä eikä puhdistuslaitoksista”.Viisikymmentä vuotta myöhemmin vihreät on puolue ja risteyksessä, jossa valvonta ja puhdistuslaitokset ovat jääneet taakse – ne ovat jo toteutuneet. Vihreistä arvoista on tullut kaikkien puolueiden juttu, myös perussuomalaisten uuden puheenjohtajan Riikka Purran asia.Säilyttääkseen etujoukkoluonteensa ja kannatuksensa vihreiden on vietävä jälleen eteenpäin järjestelmän rakenteiden suuria muutoksia. Näin he itse kokevat.Siksi hömötiainen on vihreiden uuden sukupolven symboli.Aiemmin tavallisesta pikkuvisertäjästä on tullut uhanalainen – ja se edellyttää vihreiden mielestä välittömiä toimia.Puolueen ministerit yrittävät ajaa tavoitteita pragmaattisin keinoin.Budjettiriihessä vihreiden ja keskustan välejä hiertää kaivosveron toteuttamistapa.Keskusta suosisi mallia, jossa kaivosveron suuruus määräytyisi louhitun tuotteen arvon perusteella. Veron tuotto menisi kunnille.Vihreät vaatii ympäristö- ja ilmastoministeri Krista Mikkosen johdolla, että kaivosvero laskettaisiin kaivostoiminnassa louhitun maa-aineksen painosta. Silloin verolla olisi suora ohjausvaikutus siihen, kuinka paljon ympäristöä kannattaa turmella kaivostoiminnan hintana.Laajat avolouhokset olisivat yrityksille aiempaa kalliimpia perustaa, mikä johtaisi siihen, että pieniä tai edes keskisuuria esiintymiä ei lähdettäisi louhimaan lainkaan. Veron tuoton vihreät ohjaisi valtion kassaan.Keskusta ja vihreät ovat Marinin hallituksen tuli ja vesi. Ne yrittävät vuorotellen tukahduttaa toistensa pyrkimyksiä.Sähköautoilun kaltaiset megatrendit etenevät ja muuttavat yhteiskuntaa – toteuttipa hallitus fossiilisten polttoaineiden käyttöä asteittain vähentävää päästökauppaa tai ei.Suurimmat panostukset kohdistuvat todennäköisesti sähköautojen latausverkoston nopeaan parantamiseen.Autonvalmistajat huolehtivat omalla tuotannollaan siitä, että uudet polttomoottoriautot  poistuvat markkinoilta 2020- ja 2030-luvuilla.Uudeksi poliittiseksi ongelmaksi nousee, mistä valtio kerää aiemmin polttoaineiden kaupasta verottamansa sadat miljoonat eurot.Sitä pähkäilevät tulevat hallitukset.Ensi viikolla on pelissä tämän hallituksen jatko.Todennäköisesti hallitus jatkaa, mutta täyttä varmuutta siitä ei ole. Näin sanovat vihreiden kansanedustajat.– Meillä on ensimmäisen kerran hallituksessa vaa’ankieliasema. Sen pitää näkyä budjettiriihen tuloksissa, vihreä vaikuttaja kiteyttää.Puolueen sisäisiä jännitteitä nostaa budjettiriihen jälkeisenä viikonloppuna pidettävä puoluekokous.Siellä valitaan kolme varapuheenjohtajaa, joista yksi sijaistaa Maria Ohisaloa, kun tämä jää marraskuussa vanhempainvapaalle odottamaan esikoisensa syntymää.Puoluekokouksessa järjestettävässä äänestyksessä varapuheenjohtajiksi pyrkivät seuraavat vihreät: Fatim Diarra, Markus Drake, Mika Flöjt, Atte Harjanne, Hanna Holopainen, Inka Hopsu, Jaakko Mustakallio ja Iiris Suomela.Sisäministeri Maria Ohisalo on jäämässä marraskuussa vanhempainvapaalle. Kuvassa Ohisalo partioi Kuhmossa Venäjän vastaisella rajalla. Lauri NurmiVihreät valitsee varapuheenjohtajistonsa siirtoäänivaalilla.Jokainen vihreiden puoluekokousedustaja saa merkitä vaalilippuunsa paremmuusjärjestykseen kaikki kahdeksan ehdokasta, mutta halutessaan hän voi äänestää vain yhtä ehdokasta.Ensimmäisenä putoaa vähiten ääniä saanut ehdokas.Häntä äänestäneiden lipuista katsotaan kakkossuosikit, jotka saavat hyväkseen uusia ääniä seuraavan kierroksen ääntenlaskennassa. Joka kierroksella putoaa vähiten ääniä saanut ehdokas.Vaali ratkeaa vasta, kun jäljellä on kolme nimeä.Vaalitapa johtaa siihen, että eniten ykkössijoja keräävä ehdokas ei välttämättä voita vaalia. Varapuheenjohtajistoon nousevat ehdokkaat tarvitsevat vaalissa laajaa kannatusta eli sitä, että heidän nimensä löytyy mahdollisimman monelta äänestyslapulta.Vaalitavan vuoksi helsinkiläisen Atte Harjanteen arvioidaan olevan vahvoilla varapuheenjohtajistoon. Hän on yksi vihreiden kolmesta mieskansanedustajasta.Tamperelainen kansanedustaja Iiris Suomela saanee hyvän äänimäärän. Muuten vihreiden varapuheenjohtajavaalin tuloksen arvioiminen on hyvin vaikeaa. Sitä korostavat myös puolueen kansanedustajat.Vihreät ei virallisesti valitse ensimmäistä, toista ja kolmatta varapuheenjohtajaa, mutta puoluekokouksessa julkistetaan ehdokkaiden saamat äänimäärät.Puolueen sääntöjen nojalla Ohisalo tekee puoluehallitukselle esityksen siitä, kuka häntä sijaistaa puolueen puheenjohtajana vanhempainvapaan ajan.Päätöksen sijaisesta tekee puoluehallitus, mutta puoluekokouksessa eniten ääniä keränneen varapuheenjohtajan syrjäyttäminen sijaisen paikalta herättäisi jäsenistössä pahaa verta. Se olisi jäsendemokratian hengen vastaista.Ohisalo on myös sisäministeri, jos hallitus siis pysyy koossa. Ministerisijaisen valintaan osallistuu puoluehallitusta laajempi puoluevaltuuskunta.On mahdollista, että kaksi eri henkilöä sijaistaa Ohisaloa. Käytännössä se voisi olla hankalaa.Monia vihreitä elähdyttää ajatus, että 27-vuotias Suomela olisi sisäministerin sijainen.Se olisi keski-ikäisille konservatiivimiehille viesti uudenlaisesta Suomesta.Todennäköistä Suomelan ministeriys ei välttämättä vielä ole, mutta jo puhe hänen mahdollisesta ministeriydestään kertoo siitä, että vihreät ei aio pyydellä politiikassa anteeksi keneltäkään.",2
237,"Ohjus räjähti tiistaina puolalaiskylässä. Kaksi siviiliä kuoli. Puolan hallitus kokoontui hätäistuntoon.Tapahtuma ei ollut yllätys. Helmi–maaliskuussa Suomen Nato-jäsenyyshalujen julkistamista haluttiin toppuutella, vaikka Nato-tie oli jo valittu.Pelättiin, että sota leviäisi itäiseen Puolaan. Ilmatorjuntatuli saattaisi vahingoittaa venäläisohjusta, joka sitten osuisi Nato-maan puolelle. Tai ilmatorjuntaohjus osuisi Puolan maaperälle.Eikä sitä suljettu pois, että Venäjä saattaisi ampua tahallaan ohjuksen Puolaan pelotellakseen Ukrainaa auttavia demokratioita.Kun ohjus lähes 300 päivää myöhemmin on räjähtänyt Puolassa, mielessä kannattaa tapahtuman jälkeisinä päivinä pitää Hollannin pääministerin Mark Rutten Twitter-viesti.”Yksi asia on selvä: tätä ei olisi tapahtunut, ellei Venäjä olisi tehnyt hirvittävää ohjushyökkäystä Ukrainaa vastaan. Me jatkamme Ukrainan puolustuksen tukemista Venäjän hyökkäyssotaa vastaan”, Rutte kirjoittaa.Samaa sanoi Suomen ulkoministeri Pekka Haavisto (vihr) keskiviikkona aamulla.Tämän logiikan unohtaminen palvelisi Venäjän propagandan etuja. Mitään ohjusräjähdyksiä ei tapahtuisi, ellei Venäjä jatkaisi aloittamaansa tuhoamissotaa.Yhdysvallat ja sen Nato-liittolaiset – Suomi mukaan lukien – todennäköisesti jo tietävät, miten ohjus lensi Puolaan. Natolla on sen lentoradasta tutkajälki.Kun Venäjä oli hyökännyt Ukrainaan torstaina 24. helmikuuta, Suomi ja Ruotsi saivat samana päivänä kutsun Naton virtuaaliseen huippukokoukseen. Se pidettiin perjantaina.Huippukokouksessa Nato päätti ottaa Suomen ja Ruotsin mukaan MSI-yhteistyöhön (engl. Modalities for Strengthened Interaction). Se tarkoittaa sitä, että mailla on mahdollisuus pyytää Nato-mailta salaisinta tiedustelutietoa ja päinvastoin.Julkiset reaktiot ohjusräjähdykseen halutaan pitää maltillisina, koska kova uho palvelisi Venäjän etuja. Näin ulko- ja turvallisuuspolitiikan lähteet arvioivat tilannetta Iltalehdelle.Demokratioiden valitsema strategia on alkanut tuottaa tuloksia: Ukrainan aseistaminen on ajanut Venäjän ahtaalle.Britannian puolustusministeri Ben Wallace arvioi viime viikolla Iltalehden haastattelussa, että diktaattori Vladimir Putin ja häntä kannattavat putinistit ovat häviämässä sodan.Alati kiihtyvä ukrainalaissiviilien pommittaminen kertoo Wallacen mukaan Putinin epätoivosta.– Hänen armeijansa on häviämässä, Wallace analysoi.– Mutta yksi hänen laskelmistaan menee siten, että okei ryhdyn vain raakalaismaisemmaksi. Ja jos olen raakalaismaisempi, voitan. Siksi meidän kaikkien on noustava vastustamaan häntä, brittiministeri painotti.Britannian sotilastiedustelu on koko sodan ajan ollut hyvin perillä Venäjän aikeista ja päämääristä. Raakalaismaisuudesta saatiin tiistaina yksi uusi todiste.Samana päivänä Yhdysvaltain keskustiedustelupalvelun CIA:n johtaja Bill Burns matkusti Kiovaan, missä hän tapasi Ukrainan presidentin Volodymyr Zelenskyin ja Ukrainan tiedustelupalvelun johdon.Amerikkalaisen CNN:n lähteiden mukaan Burns vahvisti Kiovassa Yhdysvaltojen sitoutumisen Ukrainan aseistamiseen ja kertoi siitä, millaisen varoituksen hän oli toimittanut ydinaseen käytön seurauksista Venäjän ulkomaantiedustelun johtajalle Sergei Naryshkinille.Burns tapasi Naryshkinin maanantaina Turkin pääkaupungissa Ankarassa.Venäjä haluaisi sodassa hengähdystauon, jotta se pystyisi kokoamaan uusia hyökkäysjoukkoja.Viron pääministeri Kaja Kallas piti tiistaina puheen Paasikivi-seurassa. Kallas varoittaa uskomasta venäläisten puheisiin diplomaattisesta ratkaisusta.– Todella, siis todella toivon, että Eurooppa on oppinut läksynsä. Hyökkääjä ei ikinä pysähdy, ellei sitä pysäytetä. Mitä pidempään siinä kestää, sitä vaikeampaa siitä tulee. Virossa tiedämme kivuliaan historiamme seurauksena, mitä Venäjän käsitys rauhasta tarkoittaa. Se tarkoittaa teloituksia, kiduttamista ja pakkosiirtoja, Kallas sanoi.Viron valtiojohtaja epäilee, että mikä tahansa diplomaattinen hengähdystauko antaisi putinisteille vain aikaa joukkojensa uudelleen ryhmittämiseen ja varustamiseen.– Ja he vain jatkaisivat hyökkäystään myöhemmin. Ja lopuksi saisimme palkkioksi häpeän ja sodan, Kallas varoittaa demokratioiden johtajia ja kansalaisia.Ulko- ja turvallisuuspolitiikan lähteet arvioivat IL:lle, että tämä murheellinen todellisuus on sisäistetty Euroopan pääkaupungeissa sekä Washingtonissa.Puolan ohjusräjähdys tuskin vähentää Ukrainalle annettavan aseavun määrää, pikemminkin päinvastoin.Nato haluaa silti pitää 5. artiklan aktivointikynnyksen korkeana. Puolustusliiton jäsenmaille sopii paremmin teeskentely, jossa ne eivät virallisesti ole sodan osapuolia.Käytännön todellisuus on toki toinen. Yhdysvallat, Britannia, Puola, Hollanti, Pohjoismaat ja Baltianmaat ovat sodan osapuolia, koska ne ponnistelevat päivittäin sen eteen, että Venäjä häviäisi hyökkäyssotansa.Näitä ponnistuksia on helpompaa jatkaa, kun osapuolten välillä ei ole virallisia sodanjulistuksia. Oikeutuksen Ukrainan aseistamiselle demokratiat hakevat YK:n peruskirjasta.Puolan ohjusräjähdyksen merkitystä ei haluta senkään takia korostaa liikaa, että olisi irvokasta asettaa kahden puolalaisuhrin henki arvokkaammaksi kuin tuhansien murhattujen ukrainalaissiviilien kohtalo.Rauhaa ei surullista kyllä ole näköpiirissä, koska putinistit eivät ole osoittaneet merkkejä halusta vetäytyä miehittämiltään alueilta.",2
238,"Suomettumisella on pitkä varjo, vaikka asian myöntäminen tekee suomalaisille kipeää.Itsenäisyyspäivän lähestyessä on hyvä kiinnittää huomio siihen kiusalliseen tosiasiaan, että suomettuminen teki suomalaisista kouluista vuosikymmeniksi satujen levittäjiä.Itään päin rähmällään olon pitkät jäljet näkyvät Elinkeinoelämän valtuuskunta EVAn Arvo- ja asennetutkimuksen tuloksissa.Varttuneemmat suomalaiset suhtautuvat autoritääriseen Venäjään huomattavasti myönteisemmin kuin nuoret sukupolvet.Suomalaisten sukupolvien välinen Venäjä-kuilu on leveydessään mykistävä.EVAn tutkimuksessa suomalaisilta kysytään lähes vuosittain suhtautumisesta Venäjään.Vastaajia pyydetään ottamaan kantaa seuraavaan väittämään: ”Vaikka Venäjällä on omat ongelmansa, suomalaisilla ei ole nykyisin mitään syytä suhtautua suureen naapuriinsa kielteisesti.”Tuoreimmassa EVAn arvo- ja asennetutkimuksessa vajaa kolmannes (31 %) kaikista vastaajista suhtautuu Venäjään myönteisesti.Eri mieltä väittämän kanssa on 50 prosenttia vastaajista. Toisin sanoen puolet suomalaisista liittää Venäjään kielteisiä ajatuksia.Pelkät keskiarvot antavat osittain väärän kuvan suomalaisten Venäjä-asenteista.Yli 65-vuotiaista suomalaisista Venäjään suhtautuu kielteisesti vain 29 prosenttia. Toiseksi myönteisimpiä Venäjää kohtaan ovat 56-65-vuotiaat. Heistä 40 prosentilla on kielteisiä Venäjä-asenteita.Asenteet muuttuvat sitä kielteisemmiksi, mitä nuorempiin sukupolviin tarkastelussa siirrytään. 26-35-vuotiaista 60 prosenttia ja 18-25-vuotiaista 58 prosenttia on eri mieltä esitetyn väittämän kanssa. He siis suhtautuvat kielteisesti Venäjään.Koko aineistossa vedenjakaja kulkee 45-vuotiaiden kohdalla, mikä on kiinnostavaa. Sitä nuoremmat ovat käyneet peruskoulun yläluokat Neuvostoliiton hajoamisen jälkeen ja sitä vanhemmat oppikoulun, kansakoulun tai peruskoulun Neuvostoliiton ollessa voimissaan.– Omakohtaisilla muistikuvilla ajoista ennen Neuvostoliiton hajoamista näyttäisi olevan väliä, sillä varttuneemmat ikäluokat suhtautuvat Venäjään selvästi nuorempia myönteisemmin, arvioi EVAn tutkimuspäällikkö Sami Metelinen.Neuvostoliiton aikana Suomen kouluissa opetettiin vuosikymmenien ajan kaunisteltua ja valheellista sisältöä itäisestä naapurista.WSOY:n julkaisemassa Uuden lukion historia -oppikirjasarjassa ylistettiin vuonna 1983 YYA-sopimusta ja väitettiin, että suomettumisessa oli kyse vain keskieurooppalaisten ilkeämielisestä sisäpoliittisesta kuiskuttelusta.”Sopimuksella on kansainvälistäkin merkitystä; osoittaahan se, että kaksi yhteiskuntajärjestelmältään erilaista maata voi elää sopimukseen pohjautuvaa rauhanomaista rinnakkaineloa.””Ulkomailla ovat epäilykset Suomen uutta ulkopolitiikkaa kohtaan säilyneet paljon syvempinä ja kauemmin kuin kotimaassa. -- Suomettumista käyttivät sisäpoliittisena lyömäaseena mm. ne Saksan liittotasavallan poliittiset ryhmät, jotka vastustivat Nato-maiden ja Neuvostoliiton välisten suhteiden lientymistä”, oppikirjassa selitettiin Finnlandisierung-käsitettä.Edellä kirjoitetut lainaukset ovat suomalaisia satuja, joita 1980-luvulla opetettiin täytenä totena lukiolaisille - ellei näillä sattunut olemaan opettajaa tai kotiväkeä, joka kertoi, mikä oli totuus korulauseiden takana.Kaikilla ei ollut, ja se näkyy EVAn tutkimustuloksissa edelleen.– Näin suuri ero sukupolvien Venäjä-asenteiden välillä edellyttää vahvaa selitystä. Pidän hyvin uskottavana sitä, että kouluopetuksella on ollut iso vaikutus. Useamman vuosikymmenen ajan historiakertomus Neuvostoliitosta ja itäblokista järjestelmänä oli hyvin toisenlainen kuin nykyään. Kuva, joka oppikirjojen ja opetuksen kautta välittyi, muuttui radikaalilla tavalla, kun siirryttiin 1980-luvulta 1990-luvulle, Metelinen pohtii.Neuvostoliiton lavastamia Mainilan laukauksia ei 1980-luvulla mainittu lukiokirjoissa lainkaan (Historian linjoja, lukion kurssi 6, Otava 1984) tai ne mainittiin lakonisesti siten, että Neuvostoliitto syytti Suomea provokaatiosta, jonka Suomen hallitus kiisti (Uuden lukion historia, Nyky-Suomen perusta, WSOY 1983).Suomettumisesta vapautumisen vuosikymmenellä, 1990-luvulla, luokkahuoneisiin palasi pyrkimys totuuteen - mitä tulee YYA-sopimuksen ja Mainilan laukausten kaltaisiin kansallisen historiankirjoituksemme avainkohtiin. ”Suomelle YYA-sopimus oli kuitenkin myös rasite, koska se oli otettava aina huomioon uusia kansainvälisiä sopimuksia tehtäessä.” (Ajasta aikaan, Suomen historian käännekohtia, WSOY 1998)Vuonna 1978 Suomessa elettiin demokratian alennustilaa. Presidentinvaalissa äänestäjiltä puuttuivat vaihtoehdot, koska suuret puolueet eivät uskaltaneet asettaa omia ehdokkaitaan. IL-arkistoLukion oppikirjassa kuvattiin 1990-luvun lopulla jatkosodan jälkeisten vuosikymmenien sananvapautta ja demokratiaa koruttomasti: ”Sana ’perivihollinen’ oli kokonaan unohdettava, eivätkä sanomalehdet saisi kirjoittaa mitään, mikä loukkaisi venäläisiä tai synnyttäisi heissä epäluuloja suomalaisia kohtaan.”Toisin sanoen suomalainen koululaitos ja pitkälti tiedonvälityskin valjastettiin vuosikymmeniksi valkopesemään kommunistista diktatuuria.Presidentti Juho Kusti Paasikiven syntymästä on kulunut 150 vuotta.Päiväkirjassaan Paasikivi kertoo tapaamisistaan suomalaisten päätoimittajien kanssa. Hän joutui kertomaan näille, että Suomessa ei enää vallinnut lehdistönvapautta siinä mielessä kuin se demokratioissa ymmärrettiin.Samalla Paasikivi oli huolissaan siitä, että uudet sukupolvet eivät osaisi lukea asioita rivien väleistä.Oikeusvaltion loukkauksesta, sotasyyllisyysoikeudenkäynnistä, Paasikivi kirjoitti helmikuussa 1946 päiväkirjaansa seuraavasti: ”Tämä on hirmuista: Aina viime elokuusta alkaen on tämä asia ollut vuorenpainoisena minun ja hallituksen jäsenten päällä.”Presidentti Paasikivi (1870-1956) oli peloissaan oikeassa. Hänen kuolemansa jälkeisinä vuosikymmeninä diktatuurisen Neuvostoliiton olemusta ei kirjoitettu koulukirjoissa enää edes rivien väliin, vaan niissä päinvastoin ylistettiin Neuvostoliittoa, sen rauhantahtoisuutta ja niitä suomalaisia puolueita, jotka olivat diktatuurille kuuliaisia.”Neuvostoliitto epäili, että Kekkosta vastaan suunnattu yhteisrintama (ns. Honka-liitto) merkitsi yritystä muuttaa Suomen ulkopoliittista linjaa. Olihan SDP valinnut puheenjohtajakseen sotasyyllisenä tuomitun Väinö Tannerin. -- SDP muutti tällöin politiikkansa suuntaa, ja pian siitä alkoikin näkyä tuloksia.””Suhteet Neuvostoliittoon sekä presidentti Kekkoseen paranivat ja pysyivät nyt hyvinä. Jo vuoden 1968 presidentinvaaleissa SDP:n ehdokkaana oli Kekkonen; hän oli myös SKDL:n ja Keskustapuolueeksi nimensä muuttaneen maalaisliiton ehdokas.”Näin huolettomasti ja myönteisesti WSOY:n lukiokirjassa kerrottiin vuonna 1983 suomalaisen demokratian kuihtumisesta suomettumisen vuosina.Vain 15 vuotta myöhemmin, vuonna 1998, saman kustantajan lukiokirjassa kerrottiin vuodesta 1968 aivan toisenlaisia asioita: ”Neuvostoliiton elokuussa 1968 suorittama Tshekkoslovakian miehitys sai myös monet opiskelijat luopumaan vasemmistolaisuudesta.”Ensimmäisessä kertomuksessa vuosi 1968 esitetään lukiolaisille myönteisenä käännekohtana, jolloin aiemmin hankalina pidetyt sosiaalidemokraatit tulivat järkiinsä, luopuivat omasta ehdokkaastaan ja asettuivat tukemaan ainoata oikeata poliitikkoa, Urho Kekkosta.Jälkimmäisessä ja totuuspohjaisessa kertomuksessa vuosi 1968 esitetään käännekohtana, jolloin länsimaiset kommunistit alkoivat havahtua Neuvostoliiton väkivaltakoneiston ahdistavuuteen.Suomalaisen koulun historian ja yhteiskuntaopin opetus ei 1980-luvulla tukenut avoimen, demokraattisen ja totuuspohjaisen maailmankuvan rakentumista. Oppikirjojen sisältöihin pohjautuva johtopäätös sattuu sydämessä.Vuosikymmeniä kestänyt diktatuurin valkopesu maailman parhaaksi ylistetyssä koululaitoksessa ja muilla yhteiskunnan aloilla on aiheuttanut suomalaisille syvän henkisen trauman.Viime vuosina julkinen keskustelu suomettumisesta on hiljentynyt, mikä on huolestuttavaa.Kun Venäjä jälleen kääntyy autoritäärisempään ja militaristisempaan suuntaan, monet suomalaiset mielellään vaikenisivat näkemästään. KremlPääministeri Sanna Marinin (sd) hallituksen ulko- ja turvallisuuspoliittisessa selonteossa kirjoitetaan Vladimir Putinin johtaman Venäjän tavoitteista seuraavasti: ”Venäjän tavoitteena on edelleen etupiirijakoon perustuva turvallisuusrakenne Euroopassa.”Suojelupoliisin raporteissa on kerrottu Suomeen kohdistuvasta informaatiovaikuttamisesta. Venäjällä on Helsingin-suurlähettiläänä mies, jonka erikoisalaa on propagandalla yleiseen mielipiteeseen vaikuttaminen.Toimittaja Unto Hämäläinen esitti elokuussa 2019 Helsingin Sanomissa, että Suomi selvittäisi suomalaisten kohtalot Stalinin terrorivainoissa. Hämäläinen vetosi suoraan silloiseen valtionjohtoon eli tasavallan presidentti Sauli Niinistöön ja pääministeri Antti Rinteeseen. ”Teettäkää selvitys siitä, mitä suomalaisille tapahtui maailmansotien välillä Neuvostoliitossa.”Hanke sai valtion budjetissa puolen miljoonan euron rahoituksen ja toteutuu.Suomettumisen vuosikymmenistä sen sijaan ei ole tehty kattavaa tutkimusta, jossa olisi haastateltu oppikirjojen tekijöitä, opettajia, poliitikkoja, virkamiehiä, päätoimittajia, toimittajia, diplomaatteja, yliopistotutkijoita ja muita yhteiskunnan avainryhmiä.Osa suomettumisen ajan omakohtaisesti kokeneista ihmisistä on vielä elossa ja haastateltavissa, mutta laajalla ja yhteiskunnan eri osa-alueet kattavalla tutkimushankkeella on kiire.Suomen valtion on syytä teettää suomettumisesta - sen ilmenemismuodoista ja vaikutuksista - laaja ja yhteiskunnan eri alueet kattava tutkimus. Hankkeen rahoittaminen olisi isänmaallinen teko, joka turvaisi suomalaista demokratiaa pitkälle 2000-luvulle.Moni toistelee vuonna 2020 Paasikiven kuuluisaa toteamusta siitä, että tosiasioiden tunnustaminen on viisauden alku.Tosiasia on, että Suomi suomettui ja se vaikuttaa edelleen yhteiskuntaamme.Kun Venäjä jälleen kääntyy autoritäärisempään ja militaristisempaan suuntaan, monet suomalaiset mielellään vaikenisivat näkemästään.Jotta emme vahingoittaisi tervehtyneen demokratiamme ydintä, meidän täytyisi olla nykyistä paremmin tietoisia suomettumisesta ilmiönä - sitä ylläpitäneistä mekanismeista ja käytännöistä. Ulottuiko suomettuminen kaikille elämän osa-alueille ja miten se vaikutti ihmisiin? Miten voimme varmistua siitä, että koululaitos on vastaisuudessa suojassa suomettumisen kaltaisilta ilmiöiltä?Suurinta viisautta on ottaa opiksi tosiasioista, niistä kipeimmistäkin.Siksi suomettumisen laaja-alainen tutkimushanke ansaitsisi kunnon rahoituksen.Kirjoittaja on Iltalehden politiikan toimittaja, joka on koulutukseltaan historianopettaja.",2
239,"Pääministeri Sanna Marin saapui Kuopion musiikkikeskuksen lämpiöön kasvoillaan surullinen ilme. Läheltä näki, että kyyneleet eivät olleet kaukana.Inhimillinen tunnereaktio on ymmärrettävä. Marin ei ole robotti. Tilanne on pääministerin poliittisen uran kannalta vakava.Marin vahvisti, että verkkoon ladatut videot ovat aitoja. Hän ei kertonut, kuka ne on kuvannut, mutta ilmi kävi, että pääministeri tietää kuvaajan henkilöyden.Videolla puhutaan jauhojengistä ja siitä, että ”täst tulee hyvä fiilis”.Iltalehti on analysoinut dialogia ja erottanut sitä taustahälinästä. Eräs paikalla olevista henkilöistä sanoo ”tuuppa tänne testaa”.Päihteiden vaikutuksen alaisina toimivat ihmiset laulavat ”kuivasta kurkusta, ikenistä ja kielestä”. Vakavimpia videolta kuuluviksi tulkittuja ilmaisuja on ”jauhojengi”.Poliisi- ja juristilähteet kertovat yleisellä tasolla, että jauho-sanalla huumausaineiden viihdekäyttäjät viittaavat Helsingissä yleisesti amfetamiiniin tai kokaiiniin.Puheet herättävät kysymyksen, että joku tai jotkut paikalla olleista olisivat käyttäneet rikoslaissa kielletyiksi säädettyjä päihteitä. Vastaavat puheet ovat juridisesti aihetodisteita, jotka eivät itsessään todista mitään. Yleisen edun mukaista olisi, että poliisi tutkisi, mitä on tapahtunut ja selvittäisi asian.Keskustalainen kansanedustaja on esittänyt, että pääministeri kävisi huumausainetestissä.Vastaavassa tilanteessa monet työntekijät joutuisivat testattaviksi – varsinkin ihmiset, jotka työskentelevät kansallisen turvallisuuden kysymysten parissa.Seuraavaksi tavalliset kansalaiset ja muut poliitikot kysyvät pääministeriltä, antaako hän perjantaina testin ja julkaisee sen tulokset.Tätä kysymystä Marin ei voi väistää, vaikka siihen vastaaminen tuntuisi inhimillisesti raskaalta.Marin on tällä hetkellä syytön. Se on tärkeää muistaa. Ja kyse on luottamuksesta, kuten politiikassa joka päivä.Pääministerinä Marin on ollut lasten ja nuorten esikuva. On sitä edelleen.Suoraselkäisyyttä osoittaa, että Marin käveli tiedotusvälineiden eteen Kuopiossa heti aamulla ja vastasi kymmenen minuutin ajan kysymyksiin.Ihmiselle on arvostettava piirre, että hän ei väistä vastuutaan.Kun Antti Rinne joutui eroamaan pääministerin virasta joulukuun alkupäivinä 2019 ja Marin ilmoittautui pääministeriehdokkaaksi, hän virkkoi Brysselistä virkamatkalta palatessaan ensimmäisinä sanoinaan: ”En väistä vastuuta.”Tätä vastuuta hän kantaa tänään torstaina ja lähipäivinä.Avoimiin kysymyksiin saatavat vastaukset ratkaisevat sen, millaisia ovat seuraukset.Sanomattakin on selvää, että Suomen pääministeri ei voi olla läsnä juhlissa, joissa avoimesti käytettäisiin rikoslaissa kiellettyjä päihteitä. Verkossa leviävä video, joka synnyttää vakavia kysymyksiä, ei ole pääministerin eikä Suomen etu.Asianosaiset tietävät tämän. Siksi olisi suoraselkäistä, että myös juhlissa olleet muut ihmiset kertoisivat avoimesti ja mitään salaamatta, mikä on totuus tapahtumista.",2
240,"Poliittisessa historiassa on tunnistettavissa varhaisia hetkiä, jolloin puolueiden väliset valtasuhteet ja harjoitetun politiikan sisältö saavat uuden suunnan.Sellaista hetkeä saatettiin todistaa keskiviikkona ja torstaina Seinäjoella.– Vaalit voitti maltillisen oikeistopuolue kokoomuksen linja. Vaalit kävi yhtenäinen kokoomus, puheenjohtaja Petteri Orpo kiteytti puoluejohdon kesäkokouksen alkajaisiksi.Puolueet eivät koskaan ole yhtenäisiä – tai jos ovat, ne menettävät elinvoimansa ja hiipuvat hiljaa pois.Kokoomuksen johto on kuitenkin yhtä mieltä siitä, että seuraavat eduskuntavaalit voitetaan maltillisella puheella ja talouspolitiikkaa korostamalla.Kokoomus kellotti kuntavaaleissa kesäkuussa 522 000 ääntä. Se voitti SDP:n 89 000 äänellä ja perussuomalaiset 168 000 äänellä.Kuntien ja valtion velkaantumisesta kampanjassaan varoitelleet kokoomuslaiset yllättyivät itsekin kuntavaalivoittonsa suuruudesta.Ruiskaunokkipuolueen strategit tietävät, että eduskuntavaalien voittoon saattaa riittää potin kasvattaminen vain noin 30 000–40 000 äänellä.Antti Rinteen johtama SDP voitti kevään 2019 eduskuntavaalit 546 471 äänellä.Jos kokoomus keräisi noin 600 000 ääntä, se olisi erittäin vahvoilla suurimmaksi puolueeksi ja hallitustunnusteluiden vetäjäksi.Lapissa ja Kainuussa kesällä kalastellut Orpo on järkeillyt, että seuraavia eduskuntavaaleja ei voiteta maahanmuutosta puhumalla, eikä varsinkaan siitä verkkomaailmassa kiihkoilemalla.– Paussi päivän politiikasta tarjosi myös uutta perspektiiviä: maailma näyttää kovin erilaiselta, kun sitä ei seuraa Twitterin negatiivisen luukun kautta. Asiat menevät mittasuhteisiin, Orpo pohti Pohjanmaan lakeuksilla.Orpon mainitsemat mittasuhteet tarkoittavat kokoomuslaisen politiikan sisällössä sitä, että puolue luottaa arkielämään vaikuttavien perinteisten teemojen painavan vaa’assa eniten, kun ihmiset tekevät äänestyspäätöksiään.Verotus, kannustaminen työntekoon ja tarkka taloudenpito ovat klassisia porvarillisia vaaliteemoja.Niistä puhumalla puoluejohto yrittää hankkia pääministerin aseman kokoomukselle.Suomalaisen politiikan sisältö saattoi saada uuden suunnan torstaiaamuna, kesäkokouksen toisen päivän alkajaisiksi.Kokoomus julkisti ison palan siitä, mitä se kirjoittaisi seuraavaan hallitusohjelmaan, jos puolue johtaa hallitusneuvotteluita pääministeripuolueena.– Meillä on samat puheet ennen ja jälkeen vaalien. Kun me rakennamme samaan aikaan tulevan hallituskauden työlistaa, kyllä tässä on elementtejä siihen hyvin paljon, koska valitettavasti en usko, että tämä vasemmistohallitus pystyy näitä tekemään, Orpo painotti Iltalehdelle.Orpo puhui 15-kohtaisesta toimenpidelistasta, jonka toteuttamalla kokoomus parantaisi työnteon kannattavuutta.Lista totisesti on kiinnostavaa luettavaa.Jos kokoomus nousisi hallitukseen, puolue keventäisi palkkaverotuksen progressiota. Toisin sanoen veroprosentti ei nousisi tulojen noustessa yhtä jyrkästi kuin nyt.”Kireä työn verotus on Suomen verojärjestelmän suurimpia heikkouksia”, kokoomus arvioi.Sosiaaliturvassa puolue purkaisi rivakasti kannustinloukkuja.Kokoomus palauttaisi toimeentulotukeen maltillisen omavastuun ja harkitsisi sen tason leikkaamista, jotta tukien varassa eläminen ei olisi missään tilanteessa taloudellisesti kannattavampaa kuin töihin meneminen.Puolue jäädyttäisi yleisen asumistuen indeksikorotukset.Maan sisällä työn perässä muuttamista kokoomus helpottaisi poistamalla asuntokaupan varainsiirtoveron.Työn tarjontaa kokoomus lisäisi muun muassa nostamalla opintotuen tulorajoja 50 prosentilla.Kokoomus myöntäisi suomalaisesta oppilaitoksesta valmistuvalle kansainväliselle opiskelijalle automaattisesti pysyvän oleskeluluvan.Palkkaverotus, toimeentulotuki, asumistuki ja työn vastaanottamisen kannusteet muodostavat kansantaloudessa miljardien kokoisen potin, jos niihin kaikkiin aletaan tehdä muutoksia.Käytännössä kokoomus on nyt julkistanut aihion seuraavaksi hallitusohjelmaksi.Puolue johtaa eduskuntavaalien suosiota mittaavia kannatuskyselyitä.Kortit ovat avoimesti pöydällä.Seuraavat puolitoista vuotta osoittavat, tarttuvatko äänestäjät Orpon julkistamaan avoimeen tarjoukseen. Nyt on tiedossa, millaista talous-, työllisyys- ja veropolitiikkaa kokoomuslainen pääministeri harjoittaisi vaalikaudella 2023–2027.Yhtä olennaista on, löytyykö muista puolueista kavereita kokoomukselle muuttamaan aihiota teoiksi.Perussuomalaiset ainakin mielii hallitukseen.Riikka Purran johtaman perussuomalaisen puolueen kenttäväki mielii hallitukseen kokoomuksen kanssa. Lauri NurmiJa palavasti mieliikin: IL-kyselyssä asiaan otti kantaa 223 perussuomalaista.Vastaajista 98,7 prosenttia oli sitä mieltä, että ”puolueen pitää olla seuraavassa hallituksessa”. Perussuomalaisista 86,5 prosenttia haluaa kokoomuksen kanssaan hallitusvaltaa jakamaan.Perussuomalaisten puheenjohtaja Riikka Purra keventäisi työn verotusta.– Talouspolitiikkamme keskiössä on julkisten menojen priorisointi. Meillä ei ole varaa näin valtavaan julkiseen sektoriin eikä siihen, että menojamme ei laitettaisi tärkeysjärjestykseen. Veronkorotusten tie on nähty. Veroja ei voida enää korottaa, Purra korosti IL:n pitkässä haastattelussa.Ansiotuloverotuksen keventäminen vaikuttaisi Purran mukaan monin tavoin myönteisesti: lisäisi ostovoimaa, poistaisi palkankorotuspaineita ja mahdollistaisi erilaisten verovähennysten poistamisen.Sehän on siinä: kansallismielinen porvarihallitus.Äkkiseltään siltä voisi näyttää, mutta Orpon ja Purran puheita ja haastatteluja kannattaa analysoida syvällisemmin.– Kehitysyhteistyövaroja on nostettava kohti 0,7 prosenttia bruttokansantuotteesta, Orpo esitti Seinäjoella. Näin kokoomus lievittäisi esimerkiksi afganistanilaisten hätää.Purra suhtautuu kehitysapuun aika lailla toisin: hän lakkauttaisi sen kokonaan, kunnes Suomen valtion budjetit ovat ylijäämäisiä.– Esitämme, että kehitysapua maksetaan ainoastaan budjetin ylijäämästä, Purra kertoi IL:lle.Nämä linjat eivät ole sovitettavissa yhteen.Kokoomus haluaa lisätä työperäistä maahanmuuttoa, perussuomalaiset ei.SDP:n puheenjohtajan Sanna Marinin ja kokoomuksen puheenjohtajan Petteri Orpon välit ovat olleet henkilötasolla jännitteiset useamman vuoden ajan. Seinäjoella taustakeskusteluissa toistui arvio, että seuraavien kymmenen vuoden ajan eri aloille tarvittaisiin joka vuosi 15 000 uutta työperäistä maahanmuuttajaa. Muuten talouskasvu hyytyisi, eikä hoitajiakaan riittäisi.Purran perussuomalaiset ei lämpene näille kokoomuslaisten ajatuksille.Kokoomuksen listalta löytyykin kädenojennus sosialidemokraattien suuntaan.Puolue ei halua romuttaa työehtosopimusjärjestelmää.”Kokoomus haluaa mahdollistaa aidon ja reilun paikallisen sopimisen kaikilla työpaikoilla. Työehtosopimukset määrittelisivät jatkossakin työsuhteen minimiehdot. Muista asioista voidaan sopia työpaikoilla, kun työnantajan ja työntekijän välinen luottamus on kunnossa. Jos yhteistä ymmärrystä ei löydy, noudatettaisiin työehtosopimusta”, kokoomus linjaa.Kokoomuslaisten myönteinen suhtautuminen työehtosopimuksiin on hienoinen yllätys, mutta se on loogista.Puolue haluaa pitää oven raollaan sinipunahallitukselle.Paikallisen sopimisen toteuttaminen työehtosopimusjärjestelmän sisällä on SDP:lle vaalien jälkeenkin hallituskysymys. Tämän kokoomuslaiset vaikuttavat hyväksyneen.Taitaa vain olla niin, että pääministeri Sanna Marin (sd) inhoaa kokoomusta liikaa, eikä ryhdy SDP:n puheenjohtajana sen kanssa hallitusyhteistyöhön.Marinissa asuu pragmaattisuutta, mutta ei ehkä tässä asiassa.Joku kolmikosta Marin, Orpo ja Purra polkee linjansa kanssa vielä umpikujaan.Ja vähintään joku kolmikosta on viimeistään seuraavien eduskuntavaalien jälkeen entinen puheenjohtaja.Nähtäväksi jää kuka.",2
241,"Pääministeri Petteri Orpolla (kok) oli rasismiväittelyn avauspuheenvuorossa pelissä henkilökohtainen uskottavuus.Monet muistavat, mitä kokoomuksen puheenjohtaja Orpo sanoi tammikuussa 2017.– Kokoomus ei voi tietenkään olla mukana arvojensa vastaisessa kokoonpanossa, Orpo painotti Uuden Suomen haastattelussa. (19.1.2017)Neljä päivää myöhemmin Orpo tuumasi Ylelle: ”Se on tietenkin aivan selvää, että kokoomus toimii vain arvojensa mukaisessa hallituksessa.”Kyse oli silloin kiertoilmaisusta, jolla Orpo halusi kertoa kokoomuslaisille ja perussuomalaisille, että hänen johtamansa kokoomus ei istuisi samassa hallituksessa Jussi Halla-ahon johtaman perussuomalaisen puolueen kanssa.Viisi kuukautta myöhemmin Halla-aho nousi perussuomalaisten johtoon – ja kokoomus näytti halla-aholaisille hallituksen ovea.Kuusi vuotta myöhemmin Orpo johtaa pääministerinä hallitusta, jossa ovat mukana halla-aholaiset perussuomalaiset.Siinä sitä on ristiriitaa kerrakseen.Orpo on toistuvasti vakuuttanut, että hänen ja kokoomuksen arvot eivät ole muuttuneet. Siksi pääministerillä on ollut rasismiväittelyssä kaikkein eniten menetettävää.– Hallituksen jokainen ministeri irtisanoutuu rasismista ja sitoutuu omassa työskentelyssään aktiiviseen työhön rasismia vastaan niin Suomessa kuin kansainvälisesti, Orpo painotti keskiviikkona eduskunnassa.Äänenpainoaan Orpo kohotti sanan ”jokainen” kohdalla.Laajat osat Orpon puheesta olisivat sopineet vasemmistoliiton puheenjohtajan Li Anderssonin tai edellisen hallituksen pääministerin Sanna Marinin (sd) suuhun.– Torjumme tehokkaasti toimintatapoja, joilla kiihotetaan syrjintään, vainoon, vihaan tai väkivaltaan yksilöä tai ryhmää vastaan etnisen alkuperän, kansallisuuden, uskonnon tai muun vastaavan tunnusmerkin perusteella.Edellisen lainauksen olisi voinut lausua niin Orpo, Marin kuin Andersson.Nyt se kuultiin kokoomuslaisen pääministerin suusta.Toisen kerran Orpo korotti ääntään lausuessaan sanan ”minä”.– Olemme hallituksena sitoutuneet tekemään työtä syrjinnän ja rasismin torjumiseksi koko vaalikauden. Vetovastuu siirretään valtioneuvoston kansliaan, ja minä pääministerinä johdan työtä, Orpo tähdensi.Orpo lupasi henkilökohtaisesti pitää huolta siitä, että työ yhdenvertaisuuden, tasa-arvon ja syrjimättömyyden puolesta ei jää sanoiksi paperille.Hallituskumppani perussuomalaiset pyrkii tekemään rasismikysymyksestä teknisen asian.Perussuomalaisten eduskuntaryhmän puheenjohtaja Jani Mäkelä korosti, että ”syrjintäkieltoon on sitouduttu hallitusohjelmassa”.– Hallitusohjelmassa tai hallituksessa ei siten ole rasismia, Mäkelä kiteytti.Mäkelä jatkoi sanomalla, että sananvapaus tarkoittaa sekä myönteistä että loukkaavaa puhetta.Siinä Mäkelä on oikeassa, että realistinen väittely maahanmuutosta käy mahdottomaksi, jos jokainen maahanmuuttovastainen mielipide tulkitaan vihapuheeksi tai rasismiksi.Silti Mäkelän ydinviestin pystyi lukemaan rivien väleistä: osa perussuomalaisista poliitikoista aikoo jatkaa puhetta ja sosiaalisen median kommentointia, joissa säilyvät rasistiset vivahteet.Elinkeinoministeri Wille Rydman (ps) ei keskustelun ensimmäisen tunnin aikana juuri katsettaan nostanut kännykästään. Rydman istui kyllä ministeriaitiossa, mutta räpläsi pitkät tovit puhelintaan.Rydman ei siis kunnioittanut keskustelua aidolla läsnäolollaan. Siihen kiteytyi ajankuva siitä, kuinka paljon rasismiväittely osaa perussuomalaisista kiinnosti.– Nykyinen woke-kulttuuri, jossa mikä tahansa lautapeleistä jäätelöpuikkoihin on jonkun mielestä rasismia, onkin johtanut koko rasismin käsitteen sumentumiseen, Mäkelä väitti.Perussuomalaiset haluavat siirtää huomion itse pihvistä siihen, millä sanoilla pihvin makua kuvaillaan.Vaikutelmaksi jää väkisinkin se, että Orpo jää vaille perussuomalaisten aitoa tukea johtaessaan rasismin vastaista työtä.Orpo kuitenkin aikoo sitä johtaa ja ilmeisen jämäkästi. Pääministerin henkilökohtainen esimerkki tyynnyttelee mielialoja etenkin kokoomuksen sisällä, mutta se ei poista hallituksen sisällä tikittävää aikapommia.Mitä pääministeri ja valtioneuvoston kanslia tekevät tilanteessa, jossa joku arvovaltainen perussuomalainen tekee rasistiseksi tulkittavan teon?Vastaus jää roikkumaan ilmaan.Hallituksen sisäinen jännite antaa oppositiolle jatkossakin verbaalisia aseita syödä uskottavuutta hallitukselta.SDP:n varapuheenjohtaja Nasima Razmyar lainasi puheessaan opettajan mielipidekirjoitusta: ”Mitä vastaan oppilaalle, joka ihmettelee, miksi hän ei saa käyttää samoja ilmauksia kuin aikuiset ministerit ja esittää avoimesti rasistia näkemyksiä?”Orpo tietää itsekin, että railo aukeaa leveänä hallituksen sisällä ja suomalaisessa yhteiskunnassa.– Voi olla, että palokunta on väärä ja sammutusvälineet vääriä, pääministeri pohti rehellisen oloisesti.Hallituksensa elinkelpoisuuden Orpo on onnistunut turvaamaan, kun hän on alkanut henkilökohtaisesti ja julkisesti johtaa rasismin vastaista työtä.– Kaiken tämän takana maassa on toimintakykyinen hallitus.Huomattakoon vielä se, että Orpon edeltäjää Marinia ei rasismiväittely tainnut kiinnostaa. Marinin paikka loisti tyhjänä Ilmari Nurmisen ja Timo Harakan välissä.On sääli, jos edellinen pääministeri ei halua puolustaa poliittista perintöään.",2
242,"Perussuomalaisten lauantaina valittu puheenjohtaja Riikka Purra puolustaa puolueensa 2. ja 3. varapuheenjohtajaa eli Mauri Peltokangasta ja Sebastian Tynkkystä.Molemmilla uusilla varapuheenjohtajilla on käräjäoikeudessa niskassaan syyte kiihottamisesta kansanryhmää vastaan.”Valitettavasti näyttää siltä, että kun perussuomalaiset puhuu siitä asiasta, josta me puhumme, sillä on nykypäivänä tapana jäädä valtakunnan syyttäjän ja muidenkin hampaisiin. Jos nyt katsotaan tätä ilmeisintä eli toisen varapuheenjohtajan Peltokankaan saamaa syytettä, niin en henkilökohtaisesti ymmärrä, miten siitä voidaan ketään syyttää”, Purra sanoi sunnuntaina aamulla tiedotustilaisuudessa, joka oli hänen ensimmäisensä puoluejohtajana.Purran sanat ja kanta Suomen voimassa olevaan rikoslakiin tarkoittavat sitä, että perussuomalaisten ja tasavallan presidentin Sauli Niinistön välinen poliittinen yhteenotto jatkuu.Kun edellinen puheenjohtaja Jussi Halla-aho linjasi perussuomalaisten politiikkaa Tampereen puoluekokouksessa kesällä 2019, hän valitsi oppositiopolitiikkansa keihäänkärjeksi sen, että Suomessa pitäisi hänen mielestään saada käyttää julkisuudessa kovempaa kieltä.”Yhä useammin pidempäänkin voimassa olleiden lakien tulkinta jatkuvasti venyy niin, että ihmisille on epäselvää se, mitä on ylipäätään laillista sanoa ja mitä ei. – – On olemassa niin sanottuja vihapuhelakeja, lähinnä lait kiihottamisesta kansanryhmää vastaan ja uskonrauhan rikkomisesta”, Halla-aho sanoi.Purra nousi Tampereella ensimmäiseksi varapuheenjohtajaksi.Marraskuussa 2019 perussuomalaiset jätti eduskunnassa lakialoitteen rikoslain kiihottamispykälän muuttamisesta siten, että rangaistavaksi jäisivät vain rikoksella uhkaaminen ja rikokseen yllyttäminen.Käytännössä kyse olisi nykyisen pykälän kumoamisesta.Se poistaisi padot poliitikkojen ja verkkokeskustelijoiden kielenkäytöltä: laillista olisi haukkua vaikka alatyylisesti jotakin etnistä vähemmistöä, kunhan ei suoraan kohdistaisi kunnianloukkausta yksittäiseen ihmiseen.Rikoslain muutos olisi tässä suhteessa fundamentaalinen, mihin perussuomalaiset puolueena pyrkiikin.Perussuomalaisten lakialoite suututti tasavallan presidenttiä. Niinistö laittoi arvo- ja auktoriteettivaltansa peliin uudenvuodenpuheessaan.Niinistö asettui päinvastaiselle kannalle, kiitteli nykyistä rikoslakia ja arvioi, että pykälällä ”ei ole mitään yhteyttä sananvapauteen saati sen rajoittamiseen”.Presidentti Niinistön kritiikki kohdistui suoraan perussuomalaisiin ja Halla-ahoon. Siitä ei jäänyt kenellekään epäselvyyttä.”Maalittaminen ja vihapuhe ovat uudempaa ilmaisua yleisessä keskustelussa”, Niinistö sanoi.”Lainsäätäjämme on kuitenkin ollut kaukaa viisas. Esimerkiksi kiihottaminen kansanryhmää vastaan sekä yksilön kunniaa, rauhaa tai yksityisyyttä loukkaavat teot ovat jo vanhastaan olleet rangaistavia. Muita ihmisiä kohtaan rikoksen tekevä joutuu siitä vastuuseen”, tasavallan presidentti painotti.Niinistön ja Halla-ahon välit olivat ja ovat jännitteiset, etäisetkin.Halla-aho ei presidentin esittämästä kritiikistä hätkähtänyt vaan kritisoi puolestaan Iltalehden haastattelussa Niinistöä.Hän vastasi, että lainsäädäntövalta kuuluu Suomessa kansalle, jota edustaa eduskunta: ”On olemassa sellaisiakin yhteiskuntia, joissa presidentti sanelee lainsäädännön, esim. Venäjä, mutta Suomessa on Kekkosen aikojen jälkeen kuljettu määrätietoisesti toiseen suuntaan. Pääsääntöisesti poliitikot ja puolueet ovat pitäneet hyvänä sitä, että presidentti pysyttelee päivänpolitiikan ja politikoinnin yläpuolella.”Jussi Halla-aho vastaa presidentin kritiikkiin: ”Niinistö on väärässä”Juttu jatkuu kuvan jälkeenRiikka Purra vastaa IL:n kysymykseen Jussi Halla-ahon presidenttiehdokkuudesta. Purran valinta ei poista perussuomalaisten ja Sauli Niinistön välistä jännitettä.Puolueen vastakkainasettelu Niinistön ajattelun kanssa ei rajoitu rikoslain pykäliin, vaan se ulottuu poliittisen ajattelun perusteisiin asti.Uudenvuodenpuheessaan Niinistö kiitteli myös sitä, että Suomessa suojataan lainsäädännöllä vähemmistöjen oikeuksia.Vähemmistöjen positiivisen erityiskohtelun vastustaminen on perussuomalaisten politiikan ydintä.”Lain tulee oikeusvaltiossa suojella kaikkia yksilöitä ja ryhmiä samalla voimalla. Vähemmistöillä tai niihin kuuluvilla yksilöillä ei tule olla mitään erityisoikeuksia”, Halla-aho on muotoillut puolueen linjaa.Juristipresidentti on ollut yhteiskunnan pelisäännöistä päinvastaista mieltä ja puolustanut sitä, että lainsäädäntö suojaa vähemmistöjä tarvittaessa enemmistön tahdolta ja sanoilta.Purra ei muuttanut perussuomalaisten linjaa.”Olemme tuoneet esille useita kertoja, että kansanryhmää vastaan kiihottamisen tunnusmerkistö ei ole selvä. Mutta tietenkin joudumme hyväksymään sen, että operoimme tällaisessa ympäristössä, jossa jatkuvasti on vaara, että johonkin meidän sanomiseemme puututaan”, Purra sanoi sunnuntaina.Iltalehti kysyi vastavalitulta puheenjohtajalta, eikö tämä näe ongelmaa siinä, että perussuomalaiset eduskuntapuolueena ja kansanedustajat lainsäätäjinä toistuvasti kritisoivat riippumattoman tuomioistuinlaitoksen ratkaisuja, aina syyttämispäätöksistä alkaen.Aidot demokratiat rakentuvat vallan kolmijako-opin varaan. Siinä riippumaton tuomiovalta on erotettu lainsäädäntövallasta (eduskunnasta) ja toimeenpanovallasta (hallituksesta).Hyvänä ei ole pidetty sitä, että poliitikot pyrkisivät julkisuuden kautta vaikuttamaan tuomioistuinlaitoksen toimintaan.”En näe ongelmaa. Tiedän kyllä, millä puolella tätä aitaa meidän pitää seistä. Valtakunnansyyttäjän päätöksiin on ollut laajempaakin tyytymättömyyttä, eikä se koske ainoastaan perussuomalaisia”, Purra vastasi.Oman jännitteensä asiaan tuo se, että Halla-aho saattaa olla perussuomalaisten ehdokas tammikuussa 2024 käytävässä presidentinvaalissa.Purra ainakin toivottaisi Halla-ahon ilomielin puolueensa presidenttiehdokkaaksi.”Ei minulla ainakaan mitään sitä vastaan ole”, hän sanoi IL:lle – ja äänensävy paljasti myönteisyyden asteen.Iltalehti kysyi lauantaina Halla-aholta itseltään presidenttiehdokkuudesta, eikä tämä sulkenut mahdollisuutta pois.Käytännössä seuraavat kaksi vuotta ovat Suomessa hitaasti kiihtyvän presidenttipelin aikaa, vaikka poliitikot muuta väittäisivät.Halla-aho pysyy näiden vastausten jälkeen ehdokkuusspekulaatioissa niin kauan, kunnes hän asettuu ehdolle tai julkisesti ehdottomasti kieltää ehdokkuuden mahdollisuuden.Jussi Halla-aho on todennäköisesti ehdolla seuraavissa eduskuntavaaleissa, eikä sulje pois presidenttiehdokkaaksi asettumisen mahdollisuutta. Ennakkosuosikki Niinistön seuraajaksi hän ei kuitenkaan ole. Sitä viittaa sovitellaan julkisuudessa Suomen Pankin pääjohtajan Olli Rehnin (kesk) harteille.Tiukkoja kilpailijoita Halla-aholle olisivat ehdokkaina myös SDP:n Jutta Urpilainen tai Eero Heinäluoma tai Sanna Marin, kokoomuksen Alexander Stubb tai Jan Vapaavuori tai Paula Risikko ja vihreiden Pekka Haavisto.”Tasavallan presidentti-instituutio on tärkeä ja tietenkin osa Suomen valtiota ja yhteiskuntaa. Totta kai sekin on vahvasti riippuvainen myös henkilöstä, joka siinä on. Esimerkiksi nyt viime vuosina nykyinen presidentti on ottanut varsin aktiivista kantaa monessa asiassa. Ei minulla siitä mitään sen ihmeellisempää kommentoitavaa ole”, Purra kertoi siitä, miten hän suhtautuu presidentti-instituutioon.Kommentoitavaa ei siis nyt ole.Mutta se aika varmasti koittaa, kun perussuomalaiset haluavat sanoa jotain tasavallan presidentistä ja lähestyvästä presidentinvaalista.Jännite on ja pysyy.",2
243,"Oletteko valmis Suomen pääministeriksi?– Kyllä, vastaa Jussi Halla-aho ytimekkäästi ja vakaata harkintaa osoittavalla äänenpainolla.Kysymys on ajankohtainen ja tärkeä siksi, että perussuomalaisten puheenjohtajalla on – kuten oppositiojohtajalla pitääkin olla – selkeä tavoite: kaataa pääministeri Sanna Marinin (sd) hallitus.Tavallista oppositiokritiikkiä kiinnostavammaksi asetelman tekee se, että Halla-aholla on kuntavaalien lähestyessä myös suunnitelma siitä, miten hallitus olisi mahdollista kaataa kesken vaalikauden.– Paras ja ainoa tapa panna piste punavihreälle hallitukselle on äänestää kuntavaaleissa perussuomalaisia. Kun keskusta lähtee, lähtee myös hallitus, Halla-aho julkisti taktiikkansa, kun hän maanantaina avasi virallisesti perussuomalaisten kuntavaalikampanjan.Marinin hallituksella on eduskunnassa 117 kansanedustajaa.Se nauttii vahvaa parlamentaarista tukea, ja sen viittä puoluetta kannattaa gallupeissa edelleen selvästi yli puolet suomalaisista.Hallitus ei ole luonteeltaan kansan tahdon vastainen, vaikka perussuomalaiset ja heidän kannattajansa niin mielellään väittävät.Oppositiojohtaja Halla-aho ei pysty kaatamaan hallitusta epäluottamusäänestyksessä. Sen sijaan hän pyrkii luomaan poliittisen ilmapiirin, jossa joku kolmikosta SDP-keskusta-vihreät saisi hallitusmenosta tarpeekseen.Hallituksella olisi eduskunnassa niukka enemmistö, vaikka vasemmistoliitto irtautuisi viisikosta.Perussuomalaiset laittaa poliittiset panoksensa keskustan hallitusinnon sammuttamiseen.Neljä vuotta sitten keskusta keräsi kuntavaaleissa 450 529 ääntä, joka oli 17,5 prosenttia kaikista annetuista äänistä.Puolue sai valtuutettuja 2 824. Tämä joukko muodostaa keskustan kuuluisan kentän - maan mittakaavassa Vimpelin kokoisen, mutta poliittisesti vaikutusvaltaisen ihmisryhmän, joka nyt kipuilee puolueensa koon mahdollisesti pysyvää pienentymistä.Perussuomalaiset keräsi kuntavaaleissa viimeksi 227 297 ääntä (8,8 %), joilla heltisi eri puolille Suomea 770 valtuutettua.Matka keskustan kellistämiseen on pitkä, eivätkä perussuomalaiset siinä välttämättä onnistu.Kuntavaalit ovat eri vaalit kuin eduskuntavaalit. Sen osoittavat tilastot.Keskusta sai kevään 2017 kuntavaaleissa 175 689 ääntä vähemmän kuin kevään 2015 eduskuntavaaleissa, mutta sitä edellisiin kuntavaaleihin verrattuna puolue menetti vain 14 638 äänestäjää.Paikallinen ehdokasasettelu ratkaisee sen, pystyykö perussuomalaiset voittamaan keskustan.Mahdollista se on - ja jos perussuomalaiset siihen pystyy, paine keskustan puheenjohtajaa Annika Saarikkoa kohtaan kasvaa.Jos keskusta menettää lukumääräisesti paljon valtuutettuja, sen kenttäaktiivien absoluuttinen määrä pienenee. Tällöin radikaalit mielipiteet ja hallituksen hajottamista vaativat äänet saavat tilaa keskustan virtuaalisissa tupailloissa. Niistä syntyy näyttäviä otsikoita niin paikalliseen kuin valtakunnalliseen julkisuuteen.– Olemme vaikea hallituskumppani, koska meidän on pakko olla kaikessa vähän vastahankaan, kiteytti eräs keskustalainen kansanedustaja taannoin pelin hengen.Puheenjohtajana Saarikko tietää, että kuntavaalit tulevat hänelle liian aikaisin, mutta hän ei halua avata Halla-ahon johtamille perussuomalaisille tietä valtaan. Saarikon ja Halla-ahon arvot ovat kaukana toisistaan. Käytännössä ne ovat yhteen sovittamattomat.Saarikko pitää todellisena mittarinaan seuraavia eduskuntavaaleja. Hän haluaa käydä ne koronakriisin vastuunkantajan asemasta ja luottaa omaan väittelytaitoonsa ratkaisevissa vaalitenteissä.On silti mahdollista – joskin melko epätodennäköistä – että Saarikko taipuisi viemään keskustan kuntavaalien jälkeen oppositioon.Tällöin Suomessa olisi hallituskriisi.Auktoriteettivaltaa käyttävän tasavallan presidentin Sauli Niinistön kanta on tiedossa. Hän tulkitsee Suomen perustuslakia siten, että uusien eduskuntavaalien kynnys on korkealla.Kesäkuussa 2017 Niinistö kertoi Kultarannassa, miten hänen mukaansa olisi toimittava, jos pääministeri menettäisi hallituksensa enemmistön ja päätyisi pyytämään eroa tehtävästään.– Luonnollinen ratkaisu on tietysti se, että jos istuva hallitus jättää eronpyyntönsä, sitten katsotaan, löytyykö jokin toinen hallitus tilalle samasta eduskunnasta. Se on aivan luonnostaan lankeava järjestys, presidentti Niinistö arvioi.Ennenaikaisten eduskuntavaalien vuoro olisi presidentin arvion mukaan vasta siinä vaiheessa, jos eduskuntaryhmien välisissä neuvotteluissa ei löytyisi uutta hallituspohjaa.– Vasta siinä tilanteessa, että jos sitten puolueet tulevat ja ilmoittavat, ettei sellaista vaan löydy, niin sitten joudutaan miettimään [uusien eduskuntavaalien järjestämistä], Niinistö vastasi kysymykseen.Keskustan laukasta oppositioon seuraisi se, että SDP:lle, vihreille, vasemmistoliitolle ja RKP:lle jäisi käteen 86 kansanedustajan vähemmistöhallituspohja.Suomessa ei ole moderneja perinteitä vähemmistöhallituksista eikä koronaolojen poikkeusaika puoltaisi ajatusta parlamentaarisesti heikosta hallituksesta, jonka olisi neuvoteltava itselleen oppositiosta tukea lakiesitys kerrallaan.Vähemmistöhallitus lienee poissa laskuista.Sanna Marin on ollut suosittu pääministeri. SDP:llä olisi edelleen eduskunnan suurin ryhmä.Marin yrittäisi tunnustella hallitusyhteistyön mahdollisuutta kokoomuksen kanssa. Arvokysymyksissä Marin ja kokoomuksen puheenjohtaja Petteri Orpo ovat melko lähellä toisiaan. Kokoomus on koko 2000-luvun ajan markkinoinut itseään äänestäjille Suomen EU-myönteisimpänä ja kansainvälisimpänä puolueena.Kantoja sinipunan kaskessa olisi kolme: talouspolitiikan sopeutusten aloittamisen ajankohta, työmarkkinoiden paikallisen sopimisen toteuttamistapa ja kokoomuksen konservatiivisiiven halu valita SDP:n asemesta kumppaniksi perussuomalaiset.Orpo on pitänyt Halla-ahon politiikkaa aiemmin kokoomuksen arvojen vastaisena, eikä perussuomalaisten puheenjohtaja ole kantojaan näkyvästi muuttanut.Kuntavaalien kampanja-avauksessa kävi selväksi, että perussuomalaiset haluaa lopettaa vähemmistöjen positiivisen erityiskohtelun, pysäyttää kokonaan turvapaikanhakijoiden ja pakolaisten ottamisen maahan, pysäyttää kaiken työperäisen maahanmuuton, ellei tulija ansaitse selvästi yli kolmeatuhatta euroa kuukaudessa, ja niin edelleen.Perussuomalaiset vaatii kotouttamisen vaihtamista paluumuutoksi.Puolue suhtautuu EU:n yhteisiin koronaponnisteluihin kielteisesti. Puoluesihteeri Simo Grönroosin mielestä vihapuheen vastaiset kampanjat uhkaavat sananvapautta.Siinä riittää kokoomuslaisilla sulattelemista enemmän kuin parin laskiaispullan verran.Vaikka puheet ovat politiikassa puheita, Orpon ja Halla-ahon välinen henkilöristiriita taitaa olla ylittämätön.Jos kokoomus valitsisi kumppanikseen perussuomalaiset, se tarkoittaisi todennäköisesti sitä, että Orpo luopuisi puolueensa puheenjohtajuudesta.SDP:ssä on jo pohdittu, että kokoomuslaisille voitaisiin tarjota samanlaista talouden tasapainottamissopimusta kuin minkä Jyrki Katainen (kok) ja Jutta Urpilainen (sd) solmivat kymmenisen vuotta sitten.Puolet leikkauksia ja puolet tulojen lisäyksiä. Se olisi työväen tanssiin kutsu porvareille.Halla-aho houkuttelisi kokoomuslaisia hallitusruuheen puhumalla veronkevennyksistä ja työmarkkinoiden paikallisen sopimisen edistämisestä.Ehdoksi kokoomus asettaisi EU-myönteisen hallitusohjelman. Vaikka ohjelma voisi syntyä paperilla, hyväksyisikö perussuomalaisten eduskuntaryhmä sitä?Kolmanneksi kaivattaisiin mukaan – kuinkas muuten – Saarikon keskustaa.Mikä tekisi julkisten menojen leikkauksia väistämättä toteuttavasta perusporvarihallituksesta keskustalaisille houkuttelevamman kolmikon kuin nykyinen viisikko?Saarikon keskusta olisi hallituksen kolmas pyörä.Sitä Halla-aho ei kiertele, että kevät on epävirallisten tunnustelujen aikaa.– Perussuomalaiset ovat nyt, niin kuin aiemminkin, avoimia yhteistyölle kaikkien kanssa asiapohjalta edellyttäen, että me voimme edistää itsellemme ja äänestäjillemme tärkeitä poliittisia tavoitteita. Ja me näemme kyllä yhteistyöpotentiaalia ja yhteisen sävelten löytämisen mahdollisuuden useimpien puolueiden kanssa, Halla-aho vastasi maanantaina Iltalehdelle.Hallituksen kaatoyrityksessään hän on vakavissaan.– Me uskomme kyllä, että erilaiset yhteistyökuviot ovat täysin mahdollisia, mutta mitä ne täsmällisesti ottaen olisivat, siihen en halua ottaa tässä vaiheessa kantaa ensinnäkin siksi, että minulla ei ole kysymykseen yhtä oikeaa vastausta, ja toiseksi siksi, että meidän mielestämme ei ole viisasta maalata itseään yhteistyön osalta nurkkaan nimeämällä joitakin puolueita yhteistyökumppaneiksi ja toisaalta sulkemalla muita puolueita yhteistyön ulkopuolelle, Halla-aho jatkoi.Sanat sopisivat kenen tahansa hallitustunnustelijan suuhun.Halla-aho on halukas pääministeriksi, mutta kysymys taitaa sittenkin kuulua seuraavasti: kuka on halukas Halla-ahon perussuomalaisten kyytiin?Sekin olisi väistämättä edessä, että Halla-aho joutuisi kertomaan avoimesti aktiivisesta toiminnastaan äärijärjestö Suomen Sisussa ja halustaan levittää sen ihailemia rotuoppeja. Hän on luonnehtinut järjestöä poliittisen uransa kehdoksi.– Se on viiteryhmä, jossa suuri joukko ihmisiä on voinut rakentaa poliittista agendaansa ja identiteettiään samanmielisessä seurassa. Vaikka Sisu järjestönä ei ole ollut paljon äänessä, uskallan sanoa, että ilman Sisua ja sen piirissä 2000-luvun alkupuolella käytyä keskustelua ei olisi minua eikä kymmeniä muita kansanedustajia ja kunnanvaltuutettuja, kansanedustaja Halla-aho painotti vuonna 2013 Suomen Sisun suurkäräjillä.Onko Halla-aho pohjimmiltaan valmis nöyrtymään ja vastaamaan ilman välttelyä ja kiertelyä omaa poliittista historiaansa ja agendaansa koskeviin kysymyksiin?Tämän aika näyttää.",2
244,"Poliitikot tavoittelevat valtaa, ja osa heistä tavoittelee itselleen ja eturyhmilleen rahaa.Tämän kieltäminen olisi itsepetosta.Pääministeri Sanna Marin (sd) kritisoi Münchenin turvallisuuskonferenssissa demokratioiden päättäjiä naiiviudesta.Kun Venäjä keväällä 2014 miehitti Krimin ja aloitti pian sodan itäisessä Ukrainassa, enemmistö eurooppalaisista demokratioista jatkoi myöntyväisyyspolitiikkaansa ja mielisteli diktaattori Vladimir Putinia.– Jos olisimme reagoineet voimakkaammin, sotaa ei olisi tullut. Putin ajatteli, että asiat menevät kuin Krimin miehityksen jälkeen ja sota on ohi muutamassa viikossa, Marin sanoi konferenssin päälavalla.Valtionjohtajat – nykyiset ja entiset – nyökyttelivät.Juttu jatkuu kuvan jälkeenPääministeri Sanna Marin osallistui Münchenin turvallisuuskonferenssiin viikonloppuna.  Henri KärkkäinenMarin oli Krimin valtauksen aikaan 28-vuotias tamperelainen kunnallispoliitikko, ei vielä edes SDP:n varapuheenjohtajistossa.Häntä voinee pitää Venäjä-synneistä vapaana.– Meidän on opittava läksymme. Pääläksy on, että emme voi olla naiiveja, Marin sanoi Suomen pääministerinä, maailman parrasvaloissa Münchenissä.Tosin Marin vastusti alle kolmikymppisenä demarinuorena Nato-jäsenyyttä. Tähän tosiasiaan kannattaa suhtautua inhimillisesti: Marinin oma naiivius oli enemmänkin nuoruuden idealismia kuin laskelmoitua Venäjä-mielistelyä.Hänen puolueestaan ei voi sanoa samaa.SDP:n ulko- ja turvallisuuspoliittisen linjan määrittelivät lähes vuoteen 2022 asti Erkki Tuomiojan ja Eero Heinäluoman kaltaiset hahmot.Tuomioja teki vuosien ajan kaikkensa, jotta Suomesta ei koskaan tulisi – Venäjän etujen mukaisesti – demokratioiden puolustusliiton jäsentä.Heinäluoma otti vastaan Putinin henkilökohtaisesti myöntämän kunniamerkin vielä silloinkin, kun diktaattori teki sotarikoksia Aleppossa.Kahdeksan vuotta Suomea demaripääministerinä (1995–2003) johtanut Paavo Lipponen halusi 2010-luvulla rikastua kaasuputkibisneksessä ja kumarsi venäläiselle verirahalle.Edellä mainittu kolmikko ei ollut naiivi, vaan toimi vakaan harkitusti.Jos joku poliitikko kannatti julkisesti Nato-jäsenyyttä, monet demarit yrittivät käyttää sitä sisäpoliittisena leimakirveenä.Toinen Venäjä-mielistelyn tyyssija oli keskustapuolue, jossa Nato-jäsenyyden kannattajien – heitäkin keskustalaisissa oli – täytyi vaieta.Suomen lähihistorian arin kohta on siinä, miksi venäläisten sallittiin nöyryyttää suomalaista demokratiaa kesällä 2015.Rosatomin venäläinen ydinvoimala, jota Fennovoima-niminen yhtiö ajoi Suomeen, oli kariutumassa.Eduskunta oli asettanut hankkeen kotimaiselle omistukselle 60 prosentin alarajan. Kesäkuun 2015 lopussa näytti ilmeiseltä, että ehto ei täyty.Kuin tyhjästä uudeksi osakkaaksi ilmestyi kroatialainen Migrit Solarna Energija -yhtiö, josta kukaan ei ollut kuullutkaan.EU-maahan rekisteröitynä se vastasi kotimaista sijoittajaa. Asialla olivat venäläispankkeihin kytkeytyneet venäläiset bulvaanit.Kömpelö viritys oli pilkantekoa Suomen eduskunnan kustannuksella.Valtion energiayhtiö Fortum oli haluton sijoittamaan Rosatomin ydinvoimalaan, ellei se pääsisi enemmistöomistajaksi venäläiseen TGC-1-energiayhtiöön.Bulvaani torjuttiin, mutta keskustalainen elinkeinoministeri Olli Rehn ilmoitti, että se ei tarkoittanut Rosatomin ydinvoimalan kaatumista.Putin puhui Rosatomin ydinvoimalasta ja Fortumin Venäjä-projekteista puhelimessa tasavallan presidentti Sauli Niinistön kanssa.Juttu jatkuu kuvan jälkeenTasavallan presidentti Sauli Niinistö painottaa, että sotilaallisesti Suomi ei ollut naiivi. Henri Kärkkäinen / ILPääministeri Juha Sipilälle (kesk) Fennovoima oli henkilökohtaisesti tärkeä hanke – olihan venäläinen ydinvoimala suunnitteilla Pohjois-Pohjanmaalle, Sipilän vaalipiiriin.Osavuosikatsauksessaan pörssiyhtiö Fortum torjui sijoittamisen Fennovoimaan.Demokratian ja markkinatalouden sääntöjen mukaan venäläisen ydinvoimalan olisi pitänyt kaatua.Vaan kuinkas kävikään?Muutamaa viikkoa myöhemmin Fortum joutui julkaisemaan lakonisen ja kummallisen pörssitiedotteen. Se kertoi tulevansa 6,6 prosentilla osaomistajaksi ”suomalaiselle yhteiskunnalle tärkeään” hankkeeseen.Fortum toi avoimesti esille sen, että joku, jotkut tai jokin oli pakottanut yhtiön osakkaaksi Venäjän valtion ydinaseyhtiön Rosatomin ydinvoimalaan.Totuutta suomalaisille ei ole edelleenkään kerrottu tyhjentävästi.Rähmällään eivät olleet vain ne saksalaiset, vaan myös monet suomalaiset.Kuka tai ketkä halusivat ja päättivät, että Rosatomin ydinvoimalan oli valmistuttava Suomeen lähes hinnalla millä hyvänsä?Voimala eteni, vaikka puolustusministeriö harasi hanketta vastaan.Mitä tapahtui Moskovassa 25. heinäkuuta 2015, kun Rehn neuvotteli ydinvoimalasta venäläisten kanssa?Kuka antoi elinkeinoministerille ohjeet, että ydinvoimalan hautaaminen ei ollut vaihtoehto?Rehellisyys voi tehdä kipeää, mutta suomalaiset ansaitsisivat asianosaisilta rehellistä menneisyyden kuvausta.Tasavallan presidentti Niinistö on oikeassa, kun hän painottaa, että sotilaallisesti Suomi ei ollut naiivi.– Vuoden 2014 lopussa, erityisesti vuoden 2015 aikana meidän harjoitustoimintamme Naton kanssa laajeni tuntuvasti. Ja silloin alettiin tiukempaan tahtiin solmia näitä kahdenvälisiä sopimuksia, Niinistö vastasi Münchenissä Suomen osalta Marinin kritiikkiin.Suomalaisten tie kohti Nato-jäsenyyttä alkoi syyskuussa 2014, jolloin Suomesta tuli Naton edistynyt kumppani.– Minun viestini oli muistaakseni syys–lokakuussa 2014, että kasakka vie kaiken, mikä on irrallaan. Se oli aika kova viesti, Niinistö pohti omaa toimintaansa.Kaikesta huolimatta ilmaan jää leijumaan kysymys, miksi Suomi ei hakenut Naton jäsenyyttä vuosina 2014–2016, jolloin Venäjän sotaisuus oli jo kaikkien tiedossa ja nähtävillä.Silloin Nato-jäsenyyden ratifiointi eri jäsenmaissa olisi todennäköisesti sujunut kivuttomasti.Oliko sittenkin niin, että suuri osa suomalaisista päättäjistä halusi hyötyä Venäjästä taloudellisesti ja asetti rahan moraalin ja turvallisuuden edelle?Pelättiinkö, että Nato-jäsenyys vahingoittaisi bisneksiä?Toinen entinen pääministeri, keskustalainen Esko Aho istui Putinin pankkina tunnetun venäläispankin hallituksessa.Raha ja ydinvoima kyllä kelpasivat. Ukrainaa sen sijaan ei aseistettu maan puolustussodassa Venäjää vastaan.Tärkeä keskustelu lähihistorian valinnoista ja niiden vaikuttimista on Suomessa vielä käymättä.Niinistön ja Marinin lausunnot ovat parhaimmillaan hyvä alku avoimelle keskustelulle yhteisestä lähihistoriastamme.",2
245,"Kirsi Pimiä on vihreä varatuomari. Hän on työskennellyt urallaan oikeusministeriön demokratia-, kieli- ja perusoikeusasiainyksikössä ja oikeusministeri Tuija Braxin erityisavustajana.Vuodesta 2015 lähtien Pimiä on ollut yhdenvertaisuusvaltuutettu eli itsenäinen viranomainen, jonka tehtävänä on puuttua syrjintään.Kuka tahansa voi kääntyä yhdenvertaisuusvaltuutetun puoleen, jos on kokenut tai havainnut syrjintää iän, alkuperän, kansalaisuuden, kielen, uskonnon, vakaumuksen, mielipiteen, poliittisen toiminnan, ammattiyhdistystoiminnan, perhesuhteiden, terveydentilan, vammaisuuden, seksuaalisen suuntautumisen tai muun henkilöön liittyvän syyn perusteella.Vihreiden puheenjohtaja Maria Ohisalo esittää torstaina valtioneuvoston yleisistunnossa Pimiää sisäministeriön uudeksi kansliapäälliköksi.Pimiän viisivuotinen virkakausi alkaisi heti ja jatkuisi vuoteen 2025 asti.Ministeriön korkeimpana virkamiehenä Pimiä johtaisi sisäministeriötä hyvän matkaa seuraavankin vaalikauden puolella - ja juuri tästä syystä vihreille on tärkeää nostaa sisäministeriön huipulle juristi, joka painottaa ja puolustaa päätöksenteossa ihmisoikeuksia, kansainvälisiä sopimuksia ja yksilöiden yhdenvertaisuutta.Vihreät ovat tietoisia siitä, että perussuomalaisten puheenjohtaja Jussi Halla-aho himoitsee sisäministerin salkkua puolueelleen, mahdollisesti jopa itselleen.Jos perussuomalaiset on vuoden 2023 eduskuntavaalien jälkeen hallitusneuvotteluissa, Halla-aho todennäköisesti yrittää saada sisäministeriön hallinnonalan perussuomalaisten alaisuuteen.Ministeriö vastaa sisäisestä turvallisuudesta ja maahanmuuttoon liittyvästä lainsäädännöstä.Valtioneuvoston sisäisessä työnjaossa sisäministeriölle on asetettu kolme tehtävää: 1) valmistella poliisia, pelastustoimea, hätäkeskustoimintaa, rajavalvontaa, meripelastusta ja maahanmuuttoa koskeva lainsäädäntö, 2) tulosohjata sisäministeriön alaisia virastoja ja laitoksia ja 3) käsitellä ministeriön toimialaan kuuluvat kansainväliset ja EU-asiat.Kun perussuomalaiset keväällä 2015 pääsi keskustan johtamaan hallitukseen, puolueen puheenjohtaja Timo Soini valitsi itselleen ulkoministerin tehtävän.Sisäministeriksi nousi kokoomuslainen Petteri Orpo.Syksyllä 2015 – pakolaiskriisin paineessa – Orpo tuli sisäministerinä tunnetuksi ”sydän lämpimänä” -retoriikastaan ja rakensi samalla pohjan nousulleen kokoomuksen puheenjohtajaksi. U-käännökseen Orpolla ei ollut varaa eikä halua - ja siksi hän torjui keväällä 2017 jyrkästi mahdollisuuden, että hänen johtamansa puolue tekisi hallitusyhteistyötä Halla-ahon johtaman perussuomalaisen puolueen kanssa.Pian pääministeri Juha Sipilän (kesk) hallituksen muodostamisen jälkeen Halla-aho alkoi kritisoida Soinin salkkuvalintaa.Europarlamentissa istunut Halla-aho piti virheenä sitä, että perussuomalaiset ei ollut vaatinut sisäministerin paikkaa itselleen.Turvapaikanhakijoiden synnyttämässä paineessa Soinin lähtölaskenta kiihtyi maahanmuuttovastaisella verkkosivustolla Hommaforumilla. Puoluejohtaja Soinin raskaimmaksi virheeksi luettiin sisäministerin salkun ohittaminen.– Soini teki katastrofaalisen virheen, kun ei ottanut sisäministerin salkkua perussuomalaisille. -- Jussi Halla-aho sisäministeriksi! eräs nimimerkki pohjusti puolueen sisäistä vallankumousta marraskuussa 2015.Perussuomalaisten puheenjohtaja Jussi Halla-aho on kertonut olevansa kiinnostunut sisäministerin tehtävästä. Lauri NurmiNoustuaan puoluejohtajaksi Halla-aho ei salannut sitä, minkä asian varaan hänen johtamansa puolue rakentaa kannatuksen tavoittelun.– Maaseudulla mukana oli kevään 2011 jytkyssä paljon kepumafian vastustamista ja vaihtoehdon etsimistä sille, mutta kaupungeissa olemme vieneet kannattajia kaikilta puolueilta. Meillä on aktiivien joukossa ihmisiä vasemmistoliitosta ja kokoomuksesta ja kaikkea mahdollista siltä väliltä. Äänestäjissämme on paljon ihmisiä, joilla ei pitäisi olla mitään yhteistä, mutta se yhteinen nimittäjä on suhtautuminen maahanmuuttoon ja huoli siitä, Halla-aho arvioi syksyllä 2017.Kun kannatusta tuova yhteinen nimittäjä on maahanmuuton vastustaminen, on loogista, että sisäministerin tehtävä kohoaa perussuomalaisten arvoasteikossa korkeammalle kuin valtiovarainministerin, opetusministerin tai ulkoministerin paikka.Tälle saatiin vahvistus viime kevään eduskuntavaalien jälkeisenä aamuna.– Ilman muuta olen profiloitunut maahanmuuttoasioissa hyvin voimakkaasti, ja ne kuuluvat sisäministeriön toimialaan. Jos jotain pitää mainita, sitten voidaan mainita sisäministeri, Halla-aho vastasi MTV:n aamuohjelmassa kysymykseen suosikkisalkustaan.Ihmisoikeusjuristina ja yhdenvertaisuusvaltuutettuna Kirsi Pimiä vaatinut turvapaikanhakijoiden oikeuksien vahvistamista.– Kolmessa vuodessa turvapaikanhakijoiden oikeuksia on kavennettu tavalla, joka on herättänyt kysymyksen oikeusvaltion tilasta. Turvapaikanhakijoiden asemaa koskien on tehty sekä lakimuutoksia että soveltamiskäytäntöjen tiukennuksia. Näiden yhteisvaikutuksia tulee arvioida kriittisesti. Perus- ja ihmisoikeuksien kunnioituksen tulee olla keskiössä, kun tehdään päätöksiä haavoittuvassa asemassa olevien henkilöiden asemasta, Pimiä kantoi vuonna 2018 blogissaan huolta oikeusvaltion tilasta.Pimiä arvioi, että Maahanmuuttoviraston kielteisen päätösmäärän kasvua selittävä tekijä oli näyttökynnyksen kiristyminen Sipilän hallituksen valtakaudella.– Vaikuttaa, että hakijan näyttötaakka on nostettu niin korkeaksi, että vain hyvin harva turvapaikanhakija pystyy ylittämään sen saatavissa olevalla todistusaineistolla, Pimiä päätteli.Maahanmuuttovirasto Migri toimii sisäministeriön alaisuudessa.Jos seuraavaan hallitukseen tulisi perussuomalainen sisäministeri, hän - tai vähintäänkin hänen eduskuntaryhmänsä - loisi välittömän paineen maahanmuuttopolitiikan tuntuvalle kiristämiselle.Poliittinen paine vaikuttaa herkästi virkamiesten tekemiin lain tulkintoihin. Hekin ovat ihmisiä, eivätkä suinkaan immuuneja esimerkiksi vihaviesteille.Kansliapäällikkönä Pimiä ei kaiketi hyväksyisi sitä, että poliittinen paine alkaisi vaikuttaa viranomaisten ratkaisukäytäntöihin.– Turvapaikanhakijan oikeuksia koskevassa päätöksenteossa on kysymys yksilön kannalta erityisen merkittävistä perus- ja ihmisoikeuksista, viime kädessä oikeudesta elämään ja ihmisarvoiseen kohteluun. Oikeusvaltiossa selvänä lähtökohtana tulee olla se, että yksilön oikeusasemaa koskevat muutokset toteutetaan aina lainsäädäntöteitse, Pimiä painottaa blogissaan.Perussuomalaisen sisäministerin pitäisi siis saada lakimuutokset maaliin, ennen kuin maahanmuuttopolitiikan kiristäminen olisi mahdollista.Lainsäädäntöä kirjoitettaessa kansliapäällikkö Pimiä todennäköisesti vahtisi tarkkaan, että kansalliseen lainsäädäntöön tehtävät kiristykset eivät olisi ristiriidassa Euroopan ihmisoikeustuomioistuimen ja EU-tuomioistuimen ratkaisujen kanssa.Toisin sanoen vihreä kansliapäällikkö rajoittaisi merkittävällä tavalla perussuomalaisen sisäministerin tosiasiallista valtaa.Edellinen seikka paljastaa syyn, miksi hallituspuolueet ovat valmiita tekemään poliittisia virkanimityksiä, vaikka niistä syntyy voimakasta julkista kritiikkiä.Hallinnon ylimmillä portailla istuvien virkamiesten arvomaailma ja painotukset vaikuttavat päätöksentekoon, vaikka heidän oma taustapuolueensa istuisi oppositiossa.Kokoomus istui yhtäjaksoisesti hallituksissa vuodet 2007-2019. Kymmenet kokoomustaustaiset ihmiset ovat hyötyneet virkaurallaan puolueensa valtionhoitajastatuksesta.Hieman kärjistäen voidaan sanoa, että vihreät käyttää Suomen poliittisessa historiassa ensimmäisen kerran suurta hallitusvaltaa.Vihreiden tavoitteiden toteutumisen kannalta on arvokasta, jos sisäministeri Ohisalo, ympäristö- ja ilmastoministeri Krista Mikkonen ja ulkoministeri Pekka Haavisto pystyvät edistämään korkeasti koulutettujen vihreiden urakehitystä valtionhallinnossa.Poliittisilla virkanimityksillä Maria Ohisalo pyrkii vahvistamaan vihreiden valtaa suomalaisessa yhteiskunnassa. Pete AnikariMitä enemmän ministeriöissä ja virastoissa työskentelee vihreitä äänestäviä oikeustieteilijöitä, sitä vaikeampaa Halla-ahon on kääntää suomalaisen yhteiskunnan kurssia, vaikka perussuomalaiset nousisi hallitukseen.Kun perussuomalaiset edellisen kerran osallistui hallitusneuvotteluihin, puoluehallituksen nimittämä hallitustunnustelutyöryhmä esitti seuraavaa: ”Jos humanitaarisin perustein oleskeluluvan ja myöhemmin mahdollisesti kaksoiskansalaisuuden saanut henkilö lomailee kotimaassaan tai lähettää sinne lapsiaan ’kulttuuria oppimaan’, voidaan katsoa, että lähtömaa ei turvapaikanhakijan itsensä mielestä ole enää liian vaarallinen. Tällaisessa tapauksessa suojeluntarpeen voidaan katsoa päättyneen, jolloin oleskelulupa tulee peruuttaa.”Vaatimus oli kuin Halla-ahon Scripta-blogista, jossa hän on arvostellut turvapaikan saaneiden ja heidän perheenjäsentensä vierailuja lähtömaihin, esimerkiksi Somaliaan.Pimiän kaltainen ihmisoikeusjuristi pitäisi vaatimuksen logiikkaa länsimaisen oikeuskäsityksen vastaisena. Oikeusvaltiossa kenenkään ihmisen oleskelulupaa ei voida perua hänen lapsensa matkakohteiden perusteella.Esimerkki havainnollistaa sitä, kuinka suuria ovat perussuomalaisten ja vihreiden väliset jännitteet. Niiden hahmottaminen auttaa ymmärtämään, miksi perussuomalaisten eduskuntaryhmän puheenjohtaja Ville Tavio vaatii keskustaa jättämään hallituksen ja estämään siten Pimiän nimityksen.Juristi Tavio tiedostaa, että hän saattaa vielä löytää kansliapäällikkö Pimiän vastapäätään sisäministeriön johdon neuvotteluhuoneessa.",2
246,"Hallituksessa ei ole hilpeä tunnelma.Pääministeri Sanna Marin (sd) on käynyt tiistain ja keskiviikon aikana keskustan puheenjohtajan Annika Saarikon kanssa keskustelua siitä, mitkä ovat hallituksen sisäiset pelisäännöt.Voivatko hallitusviisikon jäsenet ja hallituspuolueet luottaa toisiinsa?Juuri nyt näyttää siltä, että jokainen hallituspuolue pelaa omaa peliään, jossa muita hallituspuolueita yritetään kampittaa surutta.Siitä harvoin selviää politiikassa pelkillä mustelmilla. Taklattu ministeri tai puoluejohtaja maksaa kyllä takaisin, kunhan saa siihen tilaisuuden. Koston kierre tuhoaa hitaasti mutta varmasti hallituksen toimintakyvyn.Parhaillaan hallituksen kakkospuolue keskusta yrittää julkisesti horjuttaa pääministeri Marinin uskottavuutta.”Sanon nyt suoraan. Uskottavuutenne horjuu”, kirjoittaa viestipalvelu Twitterissä Jouni Ovaska, keskustan pirkanmaalainen kansanedustaja.Hallituspuolueen kansanedustajan sanat on kohdistettu pääministerille.Toinen keskustan kansanedustaja lähettää tiedotteen.”Sanna Marinin olisi hyvä opiskella hivenen lisää johtamisen perusteista. Ei pääministeri ole mikään paikallispoliitikko, vaan hallituksen kantava voima”, Mikko Kärnä kirjoittaa.Aikoihin on eletty, kun hallituksen toiseksi suurimman puolueen kansanedustajat alkavat ivata julkisesti pääministeriä.Väkisinkin käy mielessä, onko keskustassa aloitettu strateginen operaatio hallituksen horjuttamiseksi, jopa pääministerin kaatamiseksi.Kerta ei olisi tällä vaalikaudella ensimmäinen.Tammikuussa Iltalehti uutisoi keskustan ydinryhmän ajatuksenvaihdosta.Pitkässä sähköpostikeskustelussa olivat puolueen nykyjohdon lisäksi ”puolueen strategisista ja taktisista valinnoista vuosikymmeniä vastanneet viisaat henkilöt” – näin Saarikko määritteli ydinporukkaa ja pyysi ydinryhmäläisiltä apua.– Pohjalla ollaan ja itsetunto yhä kadoksissa, Saarikko kiteytti.Keskusta päätti tehdä hallituksen puoliväliriihestä, joka oli samalla ensi vuoden budjetin kehysriihi, poliittisen performanssin, jossa puolue halusi esiintyä valtiontalouden menokurin vaalijana.– Mitäs, jos hallitusasemasta sanottaisiin, että sitä arvioidaan puoliväliriihessä ja samalla kerrottaisiin, mitä asioita keskusta hallituksen suorituksessa arvioi, puoluevaikuttaja Ossi Martikainen kirjoitti viestiketjussa.Ja niinhän siinä kävi, että kriisiriihtä istuttiin Säätytalossa kahdeksan päivää ja yötä.– Kysymys on veronmaksajien rahoista, kysymys on Suomen tulevaisuudesta, ei enemmästä tai vähemmästä, Saarikko painotti.Hallitusviisikon jäsenet väänsivät niin sanotusta menokehyksestä.Kun poliittinen vääntö kohdistui abstraktiin ylätason käsitteeseen, hallituspuolueilta jäi syvällisesti miettimättä, mitä kaikkea mistäkin päätöksestä myöhemmin seuraisi.Narratiivia keskustasta julkisen talouden unilukkarina heikensi puolueen vimma ajaa läpi 70 miljoonan euron tukipaketti turveyrittäjille.Sosialidemokraatteja, vihreitä ja vasemmistoliittolaisia ärsytti se, että tiede- ja kulttuuriministeri Saarikko käytti – puolueensa sisäisen paineen pakottamana – poliittisen tarmonsa turveyrittäjien tukemiseen, eikä kantanut julkisuudessa yhtä suurta murhetta kulttuurin rahoituksen heikentymisestä.Kansa kun ei enää pudota kolikkoja markan jassoihin.Veikkauksen tuotot ovat vähentyneet yli 400 miljoonaa euroa.Puoliväliriihessään hallitus päätti kompensoida vähentyneitä tuottojen tuloutuksia rahapelitoiminnan edunsaajille: vuonna 2022 yhteensä 330 miljoonaa.Leikkausten kohdentumisesta hallitus tiedotti seuraavasti: ”Jakosuhteiden mukaisesti vuonna 2022 tämä jakautuisi seuraavasti: taiteelle 17,5 miljoonaa, liikunnalle 11,4 miljoonaa, tieteelle 8 miljoonaa ja nuorisotyölle 4,1 miljoonaa euroa. Tarkemmasta kohdentamisesta päätetään myöhemmin.”Suurta kohahdusta ei syntynyt, koska ei ollut konkreettisesti tiedossa, keneltä julkista rahoitusta leikattaisiin.Painokkaimmin leikkausta puolsi keskusta, joka kantaa hallituksessa valtiovarainministerin salkkua.Tiede- ja kulttuuriministeriksi tullut pohjalainen Antti Kurvinen (kesk) ei paininut budjettiriihessä verissä päin taiteen ja kulttuurin rahoituksen leikkauksen perumisen puolesta.Keskustalaiset epäilemättä arvioivat, että kulttuurin rahoituksen leikkaus kirpaisisi hallituksessa eniten vasemmistopuolueita ja vihreitä.Syyskuun alun budjettiriihessään hallitus päätti, että loppusyksystä hallitus valmistelisi vielä täydentävän talousarvioesityksen.Sitä laadittaessa hallituksen on tarkoitus arvioida, mitkä hallinnonalat sittenkin tarvitsisivat ensi vuodelle lisärahoitusta. Valmistelussa yhtenä mittapuuna on pidetty koronakriisin aiheuttamia menetyksiä.Opetus- ja kulttuuriministeriön virkamiehet laativat 18,4 miljoonan euron leikkauslistan taiteen ja kulttuurin rahoitukseen.Ministeri Kurvinen esitteli luonnosversion muille hallituspuolueille torstaina 23. syyskuuta. ”Kurvinen kutsui muutkin juomaan myrkkymaljasta, kuten hän itse asian ilmaisi”, eräs kokouksiin osallistunut kertoo.Kokous järjestettiin kello 7.30.Kurvinen kertoi keskiviikkona Iltalehdelle, että leikkauslistaa ei hyväksytty kokouksessa, vaan osapuolet sopivat, että valtiosihteerit jatkaisivat keskusteluita asiasta Tuomo Puumalan (kesk) johdolla.– Valtiosihteerit kokoontuivat Puumalan johdolla parikin kertaa, ja ainoa porukka, joka esitti leikkauksiin muutoksia, oli vasemmistoliitto. SDP ei esittänyt mitään muutoksia, kuten eivät esittäneet vihreät tai RKP:kään, Kurvinen sanoo IL:lle.Yksi kokouksista pidettiin tiistaina 28. syyskuuta.Paikalla olleiden mukaan keskusta ei pitänyt esillä mahdollisuutta perua leikkausta, vaan Kurvinen ja Puumala tarjosivat hallituskumppaneille mahdollisuutta siirrellä leikkausta eri tahojen välillä.Vain vasemmistoliitto tarttui tähän vaihtoehtoon.Kukin valtiosihteeri tai erityisavustaja kertoi taiteen ja kulttuurin rahoituksen leikkausluonnoksen sisällöstä omalle ministerilleen. Näin myös pääministeri Marin sai tietoa siitä, mihin leikkaus oli kohdentumassa.Viime viikon maanantaina eli 4. lokakuuta valtiovarainministeri Saarikko, keskustan puheenjohtaja, lähetti eri ministeriöille kirjeen otsikolla ”Vuoden 2022 täydentävän talousarvioesityksen valmistelu”.”Valtiontalouden menokehyksen liikkumatila on niukka, joten ministeriöitä pyydetään pidättäytymään muista kuin aivan välttämättömistä määrärahalisäyksiä koskevista ehdotuksista”, Saarikon allekirjoittamassa kirjeessä painotettiin.Esitykset menolisäyksistä piti jättää valtiovarainministeriölle viimeistään tiistaina 12. lokakuuta.Viime viikolla pääministeri Marin kertoi IL:n tietojen mukaan keskustan puheenjohtajalle Saarikolle, että hän halusi tuoda Veikkauksen tuottojen aleneman kompensaation hallituksen johtoviisikon neuvotteluihin.Marin ilmaisi tahtonsa poistaa leikkaukset osoittamalla taiteelle ja kulttuurille tarvittava rahoitus joko täydentävässä talousarviomenettelyssä tai lisätalousarviossa.Hallituslähteiden mukaan pääministeri piti keskustelun jälkeen sovittuna sitä, että ongelma ratkaistaisiin viisikossa.IL on saanut saman tiedon kolmen eri hallituspuolueen lähteistä.Pääministeri korosti sitä, että hallituksilla on ollut tapana arvioida jokasyksyisen budjettiriihen jälkeen sitä, johtavatko joidenkin määrärahojen supistamiset kohtuuttomilta tuntuviin leikkauksiin.Iltalehti ei ole tavoittanut Saarikkoa kommentoimaan hänen ja Marinin välistä keskustelua, mutta keskustan äänenkannattajan Suomenmaan haastattelussa hän epäsuorasti vahvistaa asian.– Pääministeri on tuonut minulle esiin huolen, jonka vasemmistoliitto osaltaan julkisti jo viime viikolla kohdistuen Veikkauksen edunsaajista kulttuuritoimijoihin, Saarikko sanoo torstaina Suomenmaassa.Lausunto on taitavasti muotoiltu, koska äkkiseltään sen voi lukea siten, että Marinin havahtuminen olisi tapahtunut vasta nyt – Kesärannan juhlakohun jälkimainingeissa.Saarikko viittaa siihen, että vasemmistoliitto alkoi epäillä, tulisiko asia lainkaan osaksi täydentävää talousarvioesitystä. Puolue julkaisi torstaiaamuna 7. lokakuuta kannanoton, jossa vasemmistoliiton ministeriryhmä esitti 18,5 miljoonan euron määrärahalisäystä kulttuurille vuoden neljänteen lisätalousarvioon.Hallituksessa on erilaisia arvioita siitä, havahtuiko pääministeri asian kiireellisyyteen ennen vai jälkeen opetusministeri Li Anderssonin (vas) ulostulon.Joka tapauksessa asia oli nousemassa viisikon pöydälle.Asian ottaminen viisikkoon olisi ollut pääministerin ja Anderssonin keino pakottaa keskustalainen vastuuministeri Kurvinen valmistelemaan esitys leikkauksen perumisesta osaksi täydentävää talousarvioesitystä.Ennen kuin asiasta ehdittiin neuvotella viisikossa, Kurvinen päätti julkistaa leikkauslistan.Marin raivostui tästä, koska hän piti sitä poliittisena pelinä, jossa yhtenä motiivina oli saada pääministeri näyttämään kulttuurivihamieliseltä.Keskustalaiset vastaavasti halusivat pitää kiinni taitteen ja kulttuurin rahoituksen leikkaamisesta. Sovittu mikä sovittu, eikä heillä ollut kulttuurin rahoituksessa yhtä paljon kannatuspääomaa pelissä kuin vasemmistopuolueilla ja vihreillä.Kun Kurvinen tiistaiaamuna lähetti Marinille viestin, pääministeri soitti välittömästi sektoriministerille ja pyysi tätä olemaan julkaisematta leikkauslistaa.Kurvinen kieltäytyi.Tiistaina olisi ollut virallinen takaraja täydentävän talousarvion esityksille.Seuraavana aamuna Marin iski takaisin ja julkaisi ”sanon suoraan”-tviittinsä.Pelissä on nyt pääministerin arvovalta täydellä painollaan.Viisikon neuvottelun kautta hän haluaa pakottaa Kurvisen valmistelemaan uuden esityksen, jonka toteuttamiseksi valtiovarainministeri Saarikon on löydettävä rahat.Nyt raivostuneita ovat keskustalaiset.Pääministerin julkinen haukkuminen herättää kysymyksen, aikovatko keskustalaiset suostua Marinin vaatimukseen.Jos he eivät siihen suostu, hallitusta ei enää ole.Toisaalta, keskusta lypsi vastaavalla tavalla kymmenet miljoonat eurot turveyrittäjille. Muut haluavat maksaa potut pottuina.Valtakamppailu antaa silti aiheen kysyä, pystyykö hallitus enää leikkaamaan rahoitusta mistään kohteesta toimikautensa aikana.Ensi kevään kehysriihessä hallituksen on määrä sopia 370 miljoonan euron menoleikkauksista. Ennusmerkit neuvotteluiden onnistumiselle eivät ole ruusuiset, kun hallituksessa yritetään kuukausi toisensa perään kaivaa ansakuoppia hallituskumppaneille.Yrittääkö keskusta kaataa pääministerin?Se on lähipäivien polttavin kysymys.",2
247,"Pääministeri Sanna Marinin (sd) hallitus kertoo kansalle tarinaa sote-uudistuksesta, joka parantaa suomalaisten sosiaali- ja terveyspalveluita.Tämä versio sote-uudistuksesta on romantisoitu satu.Palveluiden parantamiseen olisi riittänyt kuntapohjainen sote, jossa taloudelliselta kantokyvyltään heikot kunnat olisivat joko liittyneet vahvempiin naapureihinsa tai perustaneet vielä nykyistäkin laajempia kuntayhtymiä.Peruspalveluiden kuntayhtymiä olisi ollut Suomi jo valmiiksi väärällään. Niiden rahoitusta poliitikot olisivat voineet lisätä, jos he olisivat halunneet parantaa palveluita.Uuteen ja tarpeettomaan hallintoon ei olisi tuhlattu euroja.Pohjoisessa Keski-Suomessa esimerkiksi toimii peruspalveluiden kuntayhtymä Saarikka.Se on sote-kuntayhtymän liikelaitos, joka ”vastaa Kannonkosken, Karstulan, Kivijärven ja Kyyjärven kuntien sekä Saarijärven kaupungin asukkaille (noin 18 000) järjestettävien sosiaali- ja terveyspalveluiden tuottamisesta”.Ulkopaikkakuntalainenkin pääsee Saarikan alueella lääkärin pakeille, kunhan soittaa aamulla päivystysnumeroon.Erikoissairaanhoito ja ympärivuorokautinen päivystys on joka tapauksessa maakunnan keskuskaupungissa Jyväskylässä.Keski-Suomi on kepu-Suomen sydänmaita: Mauri Pekkarisen, Anne Kalmarin, Petri Honkosen ja Joonas Köntän valtapiiriä.Maakunta ei tarvitse mihinkään aluevaltuustoa, joka paisuttaa byrokratiaa ja hallintoa.Kuntapohjainen sote-uudistus olisi ollut järkevin ratkaisu niin Keski-Suomessa kuin kaikkialla muuallakin Suomessa.Miksi Suomeen sitten perustetaan hyvinvointialueet ja valitaan niille vaaleilla valtuustot?Siksi, että keskustapuolueen ikiaikainen valtapoliittinen unelma on ollut maakuntahallinto ja sen miehittäminen keskustalaisella poliittisella rälssillä ja keskustahenkisellä virkamiehistöllä.Tämä eduskunnassa 23. kesäkuuta 2021 hyväksytyn sote-uudistuksen perimmäinen motiivi on kuultu edellisen vaalikauden keskustalaisen pääministerin Juha Sipilän kabinetissa työskennelleen ihmisen suusta.Kun sote-uudistuksen riisuu korulauseista, jäljelle jää alaston ja valtapoliittinen maisema.Nyt hyväksytyn mallin juuret juontavat vuosien 2011–2015 keskustalaiseen kunta- ja identiteettikapinaan, jolle maakuntien sosialidemokraatit antoivat hiljaisen tukensa.Kesällä 2011 keskusta joutui oppositioon.Saman vuoden syyskuussa jyväskyläläinen hallinto- ja kuntaministeri Henna Virkkunen (kok.) piti mahtipontisen tiedotustilaisuuden Smolnassa.– Kuntauudistus koskee jokaista kuntaa, Virkkunen painotti.Valtioneuvoston tarjoamat savumuikut olivat hyviä.Virkkunen evästi kuulijoitaan, että kuntansa itsenäisyyttä viimeiseen saakka puolustavan kunnanjohtajan ei auttaisi muuta kuin hypätä järveen.Eräs pohjalainen kunnanisä oli kuulemma uhonnut näin tekevänsä.Pääministeri Jyrki Kataisen (kok) ja valtiovarainministeri Jutta Urpilaisen (sd) sixpack-hallitus tavoitteli työssäkäyntialueisiin perustuvia suuria kuntia, joiden omat resurssit olisivat riittäneet sote-palvelujen laadukkaaseen järjestämiseen ja tuottamiseen.Valtiovarainministeriön kuntaosasto laati Päivi Laajalan johdolla selvityksen ”elinvoimaisesta kunta- ja palvelurakenteesta”.Kaksi kirjaa, osat I ja II, julkaistiin vuonna 2012.”Elinvoimainen kunta- ja palvelurakenne perustuu väestörakenteelle, jossa väestökehitys turvaa riittävän työikäisen väestön sekä riittävät taloudelliset ja henkilöstöresurssit palveluiden järjestämiseksi”, johdannossa kerrottiin.VM:n vuonna 2012 julkaisemat noin 600 sivua ovat järkevin Suomessa esitelty sote-uudistuksen pohja.Se ei kuitenkaan käynyt keskustalaisille eikä hallituksessa istuneille sosialidemokraateille, koska väistämättömänä seurauksena olisi ollut kuntien määrän vähentyminen.Sote-palveluiden järjestämisen näkökulmasta väestöpohjan olisi pitänyt olla kunnissa vähintään noin 20 000.Tämä vaade tosin olisi voitu kiertää perustamalla lisää kuntayhtymiä.Esimerkiksi mainittu Saarikka oli jo olemassa. Se oli aloittanut toimintansa vuonna 2009 osana keskustalaisen pääministerin Matti Vanhasen vauhtiin laittamaa Paras-hanketta.Keskusta kiihotti suomalaisia kuntakapinaan.SDP veti tukensa pois edes välttämättömiltä pakkoliitoksilta. Kokoomus oli mallinsa erinomaisuudesta sokeutunut, ja Virkkunen esiintyi julkisuudessa ylimielisesti.Ajatus kuntapohjaisesta sote-uudistuksesta kaatui siihen, että ihmiset eri puolilla maata takertuivat vaakunoihinsa, kuihtuviin kyläkouluihinsa ja valtuustopaikkoihinsa.Suuri osa suomalaisista kunnanvaltuutetuista olisi menettänyt paikallispoliitikon statuksensa.Enemmistö kunnanvaltuutetuista on mieltynyt asemaansa osana kunnan sivistyneistöä.Paikallisdemokratiassa on omat arvokkaat piirteensä, eikä keskustan ansioita sen puolustamisessa pidä väheksyä. Kuntayhtymät olisivat kuitenkin olleet riittävä ratkaisu pienten kuntien säilyttämiseksi, jos se kerran on itseisarvo sosialidemokraattisessa ja keskustalaisessa identiteettipolitiikassa.VM:n jo vuonna 2012 tekemissä selvityksissä on satoja kiinnostavia faktoja.Vuonna 2009 Suomessa vaihtoi kotikuntaa 264 000 ihmistä. Kuntien välisissä muutoissa väestöään menetti 216 kuntaa. Muuttovoittoa sai 123 kuntaa.Maan sisäinen muuttoliike virtasi jo tuolloin pienistä kunnista suuremmille kaupunkiseuduille.Vaikka keskusta makasi vuonna 2012 vaalirahasotkujen jäljiltä kanveesissa ja kituutti oppositiossa, kokoomus ja SDP sekoilivat historiallisen tilaisuutensa kuntauudistuksen toteuttamiseen noloksi pannukakuksi.Juha Sipilä voitti kevään 2015 vaalit hokemalla ""Suomi kuntoon"". Muuta hänen ei tarvinnut tehdä. Kun sote-uudistus olisi pitänyt toteuttaa, alkoivat insinöörin vaikeudet.Maakunnat keskusta halusi väellä ja voimalla, jotta kuntarakenne voitaisiin säilyttää.Kevään 2019 eduskuntavaaleissa keskustan maakuntatavoite sai äänestäjiltä täystyrmäyksen, mutta se ei tietenkään estänyt vanhaa valtapuoluetta asettamasta unelmaansa hallitustyöskentelyn ehdoksi.Hallitustunnustelija Antti Rinne (sd) olisi ollut valmis kuntapohjaiseen sote-uudistukseen kokoomuksen puheenjohtajan Petteri Orpon kanssa, mutta kokoomus hinnoitteli itsensä oppositioon pitämällä itsepintaisesti kiinni talouden menokurista.Pari miljardia euroa olisi ollut kokoomuslaisilta vain pieni myönnytys, kun heillä olisi ollut aito mahdollisuus estää maakuntahallinnon perustaminen.Rinne ja Orpo olivat puhuneet kuntayhtymäpohjaisen sote-uudistuksen mahdollisuudesta jo ennen eduskuntavaaleja.Kokoomus nukkui silti onnensa ohi.Palvelut paranevat ehkä joskus tulevaisuudessa, mutta mitään takeita siitä ei ole.Ensi vuonna vaaleilla valittavat aluevaltuustot ovat turhia.Niiden perustaminen johtaa siihen, että samat puolueiden ykköspoliitikot istuvat kunnanvaltuustoissa, aluevaltuustoissa ja eduskunnassa.Jatkokaudestaan kiinnostunut kansanedustaja ei uskalla jättää mitään paikallisvaaleja väliin, jotta omaa puoluetta edustavat kilpailijat eivät pääse keräämään komeita äänipotteja aluevaaleissa.Kolmella eri jakkaralla istumiseen ei kenenkään aika tosiasiassa riitä, mikä heikentää politiikassa asioihin perehtymisen tasoa.Puolueiden aika ja resurssit hupenevat jatkuvaan kampanjointiin.Vuonna 2022 on aluevaalit ja 2023 eduskuntavaalit. 2024 tammikuussa käydään presidentinvaali ja kesäkuussa eurovaalit. Keväällä 2025 ovat vuorossa kuntavaalit ja niiden kanssa samanaikaisesti uudelleen aluevaalit. 2027 onkin jälleen eduskuntavaalien aika.Suomen väkiluku on 5,5 miljoonaa ihmistä.Yksikään poliitikko ei ole taustakeskusteluissa sanonut, että tällaisessa vaalisumassa ja poliitikkojen määrän kasvattamisessa olisi näin pienessä maassa pohjimmiltaan mieltä.Mutta kun pienimmätkin kunnat halutaan jättää edes paperilla eloon, hallintohimmelin mielekkyys on toissijaista.Toivoa sopii, että palvelutkin sitten joskus paranevat. Se tosin edellyttäisi lisää rahaa ja lisää lääkäreitä.",2
248,"Marraskuun viimeisellä viikolla hallituspuolue keskustan eduskuntaryhmän sisäisessä viestiryhmässä käytiin salaista viestinvaihtoa.– Nyt tulee jo rauhallisimmilta ja vakaimmilta keskustalaisilta viestiä, että luottamus Rinteeseen on mennyt, lappilainen Markus Lohi kirjoitti.Keskustassa oli jo hyvän aikaa ollut meneillään operaatio demaripääministeri Antti Rinteen kaatamiseksi.Se oli alkanut marraskuun alussa. Marraskuun 5. päivänä Kelalle valittiin äänestyksessä uusi pääjohtaja. Valinnan suorittivat Kelan valtuutetut eli eri puolueiden kansanedustajat.Illansuussa käydyssä äänestyksessä keskustalaisten tukema Outi Antila voitti Kuntaliiton varatoimitusjohtajan Hanna Tainion äänin 8-4. Tainio on sosiaalidemokraatti.SDP:n ministerit ja kansanedustajat olivat ihmeissään. Pääministeri Rinne oli päivällä puhunut valtiovarainministeri Katri Kulmunin kanssa puhelimessa.Rinteen mukaan keskustan puheenjohtaja Kulmuni oli sanonut keskustalaisten tukevan muutaman tunnin päästä edessä olleessa äänestyksessä Tainiota.Kun Suomessa on ollut keskustalainen pääministeri, Kelan johtoon on valittu keskustataustainen henkilö: vuonna 2010 Liisa Hyssälä ja vuonna 2016 Elli Aaltonen. Nyt oli SDP:n aika hallita Kelaa.Oikeastaan Kelan pääjohtaja on ollut keskustalainen 1950-luvulta lähtien.Ehdokkaiden haastattelukierroksesta vastannut Kelan valtuutettujen työvaliokunta oli esittänyt yleiskokoukselle, että pääjohtajaksi olisi noussut Tainio tai HUSin professori Lasse Lehtonen. Nämä olivat menestyneet myös hakijoiden testauksessa paremmin kuin Antila.Vaan heiltä ei löytynyt työhistoriaa keskustahenkisissä järjestöissä. Antila on työskennellyt Maa- ja metsätaloustuottajain keskusliitossa MTK:ssa.Kela-operaation käytännön toteutuksen junaili Lohi. Puheenjohtaja Kulmunin tehtäväksi jäi hämätä sosiaalidemokraatteja.Pääministeri Rinne alkoi vaikuttaa tämän seurauksena heikolta, mikä lisäsi keskustalaisten halua kaataa heidän silmissään liian ay- ja palkansaajamyönteinen pääministeri.Kela-voitosta alkanut keskustalaisten seuraava operaatio huipentui joulukuun alkupäivinä. Lisäpontta Rinteen kaatamiseen keskusta sai Posti-jupakasta.Kun Rinne sanoi eduskunnan kyselytunnilla pari epätotta tai huonosti muotoiltua lausetta, keskusta näki tilaisuutensa koittaneen. RKP:n Anna-Maja Henrikssonin esittämiä toisia mahdollisuuksia ei keskustassa haluttu Rinteelle antaa, koska pääministerin kaataminen oli ollut tavoitteena jo pidemmän aikaa.– Lappu Lindtmanille. Jäätteenmäkeä muistaen, Mikko Kärnä kiteytti keskustan salaisessa ryhmässä.Poliitikoilla on usein norsun muisti.Keskustalaiset halusivat kostaa yli 16 vuoden takaiset tapahtumat. Kesäkuussa 2003 hallituksen kakkospuolue SDP painosti keskustalaisen pääministerin Anneli Jäätteenmäen eroamaan.Yksikään keskustalainen ei ole taustakeskusteluissa kiistänyt tämän motiivin merkitystä Rinteen kaatamisessa.Jäätteenmäki ei ollut varauksettoman suosittu omiensa parissa, mutta hän oli kuitenkin vaalivoittajana pääministeriksi noussut keskustajohtaja. Sama logiikka pätee kääntäen Rinteen kohdalla.Vaikka esimerkiksi SDP:n eduskuntaryhmän puheenjohtajalla Antti Lindtmanilla oli ilmeisiä haluja antaa Rinteen kaatua ja ilmoittautua heti tämän seuraajaehdokkaaksi, Lindtman tiedostaa edelleen senkin, että omia on politiikassa puolustettava.Siksi SDP:n eduskuntaryhmä suorastaan vaatii, että puolueen ministerit ottavat keskustasta pääministeri Sanna Marinin (sd) hallituksessa pari komeaa selätysvoittoa.Vähintään yhden kiistattoman ja julkisuusarvoltaan näyttävän voiton sosiaalidemokraatit tarvitsevat. Muuten heitä kalvaa alemmuuskompleksi siitä, kumpi vie ja kumpi vikisee - keskusta vai SDP.Nythän on käynyt niin, että puheenjohtaja Kulmuni on jo kahdesti vienyt – niin Kela-nimityksessä kuin pääministerinvaihdoksessakin – ja SDP kokenut tulleensa alistetuksi pienemmän eduskuntapuolueen tahtoon.Kulmuni ansaitsee tunnustuksen poliittisista pelitaidoistaan.Niiden ansiosta hän on myös turvannut itselleen jatkokauden keskustan puheenjohtajana. Kulmunin kabinetista löytyy älyä ja taktista osaamista. Kari Jääskeläinen on taktikko ja kemijärveläinen juristi Janne Kaisanlahti nuorehko lappilainen tahtokepulainen, monien silmissä Väyrysen sukua.Taktisella taidolla ja tahdolla keskusta on ottanut maksimaalisen vallan irti 31 kansanedustajallaan.Kun paljon saa ja haluaa lisää, rajat tulevat yleensä vastaan.Ja keskustan kohdalla ne ovat tulleet vastaan valtiovarainministeriön (VM) kansliapäällikön nimityksessä.Päivi Nergin nimitys ei käy SDP:lle, vasemmistoliitolle eikä RKP:lle, koska perustuslakivaliokunta (PEV) on aloittanut selvityksen muun muassa Nergin edellisen vaalikauden virkatoimista.Ennakko-oletus on, että PEVissä kuultavat valtiosääntöoikeuden asiantuntijat löytävät Nergin johtamasta sote-valmistelusta niin paljon huomautettavaa, että Nerg ei nauti sellaista yleistä luottamusta, jota VM:n kansliapäälliköltä viranhoidossa edellytetään.Nergin jäissä olevasta nimityksestä luopuminen tyynnyttäisi SDP:n eduskuntaryhmän mielialoja. Pääministeripuolue saisi henkisen hyvityksen, minkä jälkeen yhteinen hallituselo olisi hitusen helpompaa.Keskusta ei olisi keskusta, vanha viekas maalaisliitto, ellei se yrittäisi pelkällä tahdon voimalla ajaa myös Nergiä korkeaan virkaan – tapahtui ympärillä mitä tahansa.Sosiaalidemokraattinen työministeri Tuula Haatainen teki hämmentävän arviointivirheen, kun hän jo tällä viikolla päätti tuoda sosiaalidemokraatti Raimo Luoman nimityksen työ- ja elinkeinoministeriön (TEM) kansliapäälliköksi päätettäväksi valtioneuvoston yleisistunnossa.Keskusta tietenkin vaati Luoman nimityksen pöydälle odottamaan eli kansankielisesti ilmaistuna esti sen.Haataisella ja SDP:llä olisi ollut hyvin aikaa odottaa, että PEV saa valmiiksi Nergiin liittyvän selvityksensä. Sen valmistuttua ratkeaa Nergin kohtalo.Jos nimitys VM:ään kaatuu, kaikki ymmärtävät sen johtuvan PEVin selvityksen lopputuloksesta. Sen jälkeen SDP olisi voinut tuoda Luoman nimityksen vaikka elokuussa valtioneuvostoon. TEMin kansliapäällikkö vaihtuu vasta 1. lokakuuta.Keskustan olisi tässä marssijärjestyksessä ollut vaikeata aidosti vastustaa Luoman nimitystä.Luoman varhaista nimitystä on kuitenkin pohjustettu jopa Mäntyniemestä asti.Maaliskuisena perjantaiaamuna tasavallan presidentin kansliapäällikkö Jukka Siukosaari tiedusteli Luoman valmiutta merkittäviin koronan vastaisen taistelun johtotehtäviin. Kyse oli silloin presidentin esittämän hallinnon ulkopuolisen koronanyrkin johtamisesta, mutta samassa yhteydessä puheissa oli Luoman TEM-nimityksen aikaistuminen.Silloin Huoltovarmuuskeskuksen (HVK) entinen toimitusjohtaja Luoma olisi ollut helpompi nostaa keskeisiin koronatehtäviin, vaikka TEM-päällikkyys olisi alkanut virallisesti vasta lokakuussa.Demarit haluavat Luoman asiantuntemuksen hallituksen käyttöön jo ennen lokakuuta. Siitä ei ole jäänyt epäilystä.Keskusta sen sijaan kyseenalaistaa – ainakin pelitaktiikassaan – juuri Luoman osaamisen. Huoltovarmuuskeskuksen entinen toimitusjohtaja ei ole CV:ssä poliittisesti paras mahdollinen merkintä, kun on käynyt ilmi, että pandemiavarustevarastot olivat alimitoitettuja.Tämä ei ole varsinaisesti Luoman syytä, vaan johtuu enemmän siitä yksinkertaisesta tosiasiasta, että sosiaali- ja terveysministeriössä laadituissa pandemiasuunnitelmissa ei varauduttu kymmenien miljoonien hengityssuojaimien tarpeeseen.SDP taas näkee asian niin, että juuri HVK:n tunteva Luoma on oikea ihminen valvomaan ja ohjaamaan TEMin alaista keskusta.Niin tai näin, kansliapäällikkönimityksissä tanner tömisee kesällä.Johtaako farssinkin piirteitä saava kalistelu hallituskriisiin?Tuskinpa vain.Marin on gallupeissa niin suosittu pääministeri, että keskusta ei halua ottaa riskiä uusista eduskuntavaaleista. Ne saattaisivat olla edessä, jos hallitus kaatuisi.Perussuomalaiset ja kokoomus eivät tule keskenään toimeen. Ja jos tulisivatkin, ne vaatisivat keskustaa luopumaan valtiovarainministerin salkusta muodostaessaan sen kanssa maahan konservatiivisen enemmistöhallituksen.Miten keskustalle sopisi arvonalennus hallituksen vahvan kakkospuolueen asemasta kolmannen viulun soittajaksi?Ei se sovikaan.Marin vastaavasti ei halua johtaa vähemmistöhallitusta, jonka muodostaisivat SDP, vihreät, vasemmistoliitto ja RKP. Hänen olisi vaikeaa hankkia asia ja äänestys kerrallaan tukea oppositiopuolueilta.Teoriassa nelikko saattaisi saada uusissa vaaleissa eduskuntaenemmistön, jos SDP saisi 24–25 prosenttia äänistä ja noin 55 kansanedustajaa. Tämän kortin varaan ei kannata laskea senttiäkään.Keskustassa on jonkin verran konservatiivimiehiä, jotka pitävät yllä ajatusta kokoomusvetoisesta hallituksesta ensi syksystä alkaen. Ajatus kulkee siten, että porvarihallitus laittaisi Suomen koronakriisissä kolhuja saanutta taloutta kuntoon.Kokoomuksen johto on tietoinen puheista ja aikeista, mutta suhtautuu niihin varauksellisesti. Kokoomuslaiset kokevat, että keskustan tavoitteena on pikemminkin lisätä painetta SDP:n suuntaan.Marinin kabinetti näkee tämän pelikuvion läpi.Vaikka suomalaisessa politiikassa vallitsee eräänlainen kauhuntasapaino, jossa itse kukin joutuu sietämään paljon epämieluisia asioita, elo-syyskuun budjettiriihi on aidosti kiinnostava koitos.Pääministeripuolue SDP:lle on tärkeää pitää kiinni hallitusohjelmassa sovituista menolisäyksistä, ainakin oppivelvollisuuden pidentämisestä ja vanhustenhuollon sitovasta hoitajamitoituksesta.Jos vihertävä kansanrintamahallitus johonkin katajaan kapsahtaa, se on budjettiriihi.",2
249,"Perussuomalaiset asettaa puheenjohtajansa Jussi Halla-ahon ensi kevään kuntavaaleissa ehdolle Helsingin pormestariksi.Ratkaisua voi kutsua peliliikkeeksi.Halla-aholla ei ole pelkoa tulla valituksi pääkaupungin pormestariksi, mutta hänellä on hyvät mahdollisuudet nousta Helsingin äänikuninkaaksi.Huhtikuun 2017 kuntavaaleissa perussuomalaiset keräsi Helsingissä yhteensä 21 882 ääntä.Alle seitsemän prosentin ääniosuudella heltisi kaupunginvaltuustoon kuusi paikkaa.Europarlamentaarikko Halla-aho oli tuolloinkin ehdolla ja sai 5 668 henkilökohtaista ääntä eli neljänneksen perussuomalaisten kaikista äänistä Helsingissä.Kokoomuksen Jan Vapaavuori keräsi yksinään enemmän ääniä (29 745) kuin perussuomalaiset puolueena.Vihreiden pormestariehdokas Anni Sinnemäki ylsi 8 841 henkilökohtaiseen ääneen.Vapaavuoren mieltä polttelee todennäköisesti ajatus porvarillisen puolen ykkösnimeksi nousemisesta seuraavassa presidentinvaalissa. Se lienee yksi motiivi, jonka ansiosta hän ei pyri pormestarina jatkokaudelle vaan ottaa ainakin hetkellisesti etäisyyttä päivänpolitiikkaan ja puolueeseensa kokoomukseen.Halla-aho tietää, että hänelle aukeaa kuntavaaleissa tie Helsingin äänikuninkaaksi.Kevään 2019 eduskuntavaaleissa Halla-aho kirjautti Helsingin vaalipiirissä 30 596 henkilökohtaista ääntä.Kuntavaaleissa äänestysprosentti jäänee matalammaksi kuin eduskuntavaaleissa, mutta Halla-aholla on hyvät mahdollisuudet kerätä yli 20 000 henkilökohtaista ääntä. Jos näin käy, perussuomalaiset vähintään kaksinkertaistanee paikkamääränsä valtuustossa.Kuntavaalien alla julkisuus pyörii Helsingin pormestariväittelyiden ympärillä.Henkilökohtaisella näkyvyydellään Halla-aho vauhdittaa koko puolueensa valtakunnallista kampanjointia. Hänen tavoitteenaan on tehdä paikallisvaaleista valtakunnallinen linjavaali pääministeri Sanna Marinin (sd) hallituksen politiikasta.Helsingin vaaliväittelyissä puhutaan maahanmuutosta. Se sopii Halla-aholle.Kevään 2019 eduskuntavaalien alla Oulussa julki tulleet vakavat seksuaalirikokset hyödyttivät perussuomalaisia poliittisesti. Nyt sama vaikutus on maahanmuuttajataustaisten nuorten Helsingissä tekemillä ja satunnaisiin vastaantulijoihin kohdistuneilla henkirikoksilla.”Päättäjät eivät juuri ole käyttäneet asiasta julkisia puheenvuoroja. –– Rasistisesta väkivallasta puhutaan koko ajan. Milloin viimeksi suomalainen on tappanut mustan tai 'mustan' maahanmuuttajan? Rasistista väkivaltaa on kuulemma koko ajan kaikkialla, mutta melkein kaikki julkisuudessa riepotellut tapaukset paljastuvat ennemmin tai myöhemmin sepitetyiksi. Sen sijaan suomalaiset uhrit ovat hyvin todellisia. Oikeita päitä irrotetaan oikeilta ihmisiltä. Oikeita ihmisiä raiskataan ja poltetaan elävältä. Oikea ihminen, jonkun lapsi ja mahdollisesti muutakin, kuoli ilman mitään syytä Kaivopuistossa”, Halla-aho kirjoitti kesällä Facebookissa.Muutamaa kuukautta myöhemmin suomalaisia järkyttää Vallilassa tehty järjetön surma.Halla-ahon kuntavaaliviestille löytyy kaikupohjaa, vaikka se ei ratkaise sen paremmin kuntatalouden kuin terveydenhuollon polttavimpia ongelmia.Edellisten kuntavaalien aikaan perussuomalaisten valtakunnallinen kannatus oli vajonnut alle kymmeneen prosenttiin. Hallituspuolueen ovelle kolkutti sisäinen hajaannus.Neljä vuotta myöhemmin oppositiopuolueen kannatus lähestyy 20 prosenttia.Jos perussuomalaiset voittaa ensi keväänä kuntavaaleissa keskustan ja Halla-aho on pääkaupungin ääniykkönen, puolueen tavoite kevään 2023 eduskuntavaalien voitosta on kohtalaisissa kantimissa.Ja eduskuntavaaleihin Halla-ahokin tähtää kannatushuipun ajoittamisen. Hänestä ei tule Helsingin pormestaria.Pormestariksi ei valita eniten ääniä saanutta ehdokasta, vaan pormestarin valitsee vaalien jälkeen keskuudestaan Helsingin kaupunginvaltuusto.Kokoomus sai edellisissä kuntavaaleissa yli 28 prosenttia helsinkiläisten äänistä ja toiseksi sijoittunut vihreät yli 24 prosenttia.Edes Halla-aho ei siivitä perussuomalaisia Helsingissä sekä kokoomuksen että vihreiden edelle.Siinäkin teoreettisessa vaihtoehdossa, että perussuomalaiset voittaisi vaalit Helsingissä, valtuutettujen enemmistön pitäisi äänestää Halla-ahoa pormestariksi.Pormestariehdokkuus on Halla-aholle luonteva askel, paluu juurille.Syksyn 2008 kuntavaaleista alkoi hänen nousunsa.Silloin Timo Soini oli illan tähti puolueen vaalivalvojaisissa Zetorissa. Hän kirjautti Espoossa huiman 8 206 äänen henkilökohtaisen potin, peräti 7,2 prosenttia kaikista kaupungissa annetuista hyväksytyistä äänistä.Halla-aho keräsi Helsingin äänistä 1,1 prosenttia, 2 977 ääntä. Hän jäi kauas pääkaupungin äänikuninkaista Osmo Soininvaarasta (vihr., 8 614 ääntä) ja Jan Vapaavuoresta (kok., 7 642), mutta peittosi – kuin tulevaa enteillen – henkilökohtaisessa suosiossa ruotsalaisen kansanpuolueen ja keskustan Helsingin ykkösnimet, Astrid Thorsin (2 480) ja Mari Kiviniemen (2 421). Koko maassa perussuomalaiset sai 5,4 prosenttia vaalien äänistä, enemmän kuin RKP. Nousua ropisi edellisistä kuntavaaleista 4,5 prosenttiyksikköä.Kolmetoista vuotta myöhemmin perussuomalaiset tehnee uutta kuntavaalien historiaa, tällä kertaa Halla-ahon johdolla.Äänestäjien tosin on arvioitava, miten uskottavana he pitävät Halla-ahon henkilökohtaista halua pormestariksi.",2
250,"Suomi suomettuu rumaa vauhtia.Ikävä kyllä on käymässä niin, että 2010- ja 2020-luvuista saatetaan aikanaan kirjoittaa uudelleen alkaneen rähmällään olon vuosikymmeninä.Suomettumisella tarkoitetaan sitä, että Venäjä vaikuttaa Suomen ulko- ja sisäpoliittiseen keskusteluun ja päätöksentekoon ja kaventaa Suomen suvereniteettia ja ilmaisunvapautta.Kyse ei ole kahden maan välisistä tasaveroisista diplomaattisuhteista vaan suuremman valtion järjestelmällisestä pyrkimyksestä tehdä pienemmästä naapurivaltiosta itselleen kuuliainen puudeli.Erityisen ongelmallinen asetelmasta muodostuu silloin, kun suurempi valtio on autoritäärinen ja pienempi demokraattinen.Suvereniteetin kaventamisena voidaan pitää pelkästään sitä, että Venäjä omalla hybridivaikuttamisellaan onnistuu sulkemaan suomalaisten ministereiden ja kansanedustajien suita. Seurauksena tästä keskusteluilmapiiri ummehtuu ja muuttuu henkisesti ahdistavaksi.Poliitikot näkevät, että olohuoneessa on aggressiivinen virtahepo, mutta he eivät uskalla puhua sen olemassaolosta.Tämä on suomettumisen ensimmäinen vaihe.Viime vuosina Suomessa on ollut havaittavissa merkkejä ilmiön toisesta vaiheesta. Siinä suomalaiset kansanedustajat alkavat omalla toiminnallaan ajaa autoritäärisen Venäjän etua ja pyrkivät leimaamaan Venäjän politiikan epäkohdista puhuvia kansanedustajia idänsuhteissa epäluotettaviksi.Suojelupoliisi on 2010-luvulla kertonut julkisissa raporteissaan vieraiden valtioiden aggressiivisen vaikuttamistoiminnan lisääntymisestä. Herää kysymys, onko kotiryssäkulttuuri tehnyt paluun suomalaiseen politiikkaan.Suomalaispoliitikkojen kotiryssät olivat yleisiä varsinkin 1970-luvulla. Nimitystä käytettiin venäläisistä, joita poliitikot tapasivat kahden kesken. Usein venäläisillä oli yhteyksiä tiedustelupalvelu KGB:hen tai he olivat sen palveluksessa suoraan olleita agentteja, jotka esiintyivät liike-elämän edustajina tai siviilidiplomaatteina.Moskovassa käytyään tai kotiryssiä Helsingissä tavattuaan suomalaispoliitikot antoivat julkisia lausuntoja, joista seurasi kysymys, kenen etua ne ajoivat.Harvat suomalaiset kertoivat avoimesti, ketä he tapasivat ja mitä tapaamisissa puhuttiin.Suoria todisteita ilmiön laajuudesta on vaikeaa saada, koska poliitikot eivät julkista tapaamisiaan eikä Suojelupoliisi tietojaan.Hämmentäviä lausuntoja ja viestejä sen sijaan riittää.Viime keskiviikkona pääministeripuolue Sdp:n kansanedustaja Hussein al-Taee julkaisi Twitterissä erikoisen viestin: ”Elina Lepomäki ei välttämättä tiedä, että Venäjällä asuu 50 000-100 000 pohjoiskorealaista pakkotyöläistä, jotka voivat tulla EU:n rajalle Suomen kautta. Venäjälläkin on kortteja kiristää Eurooppaa niin kuin Turkki tekee. En nyt hosuisi näissä turvallisuuspoliittisissa asioissa.”Al-Taeen viesti oli julkinen kommentti kokoomuksen kansanedustaja Lepomäen Facebook-päivitykseen, josta Verkkouutiset oli kirjoittanut uutisen.Lepomäki sanoi haastattelussa, että Venäjän haluamasta Nord Stream 2 -kaasuputkesta on luovuttava.– Sota on saatava loppumaan. Euroopan unionin on painostettava Venäjää lopettamaan sotatoimet, muun muassa kiristettävä pakotteita, Lepomäki kirjoitti.Kansanedustaja Hussein al-Taee kommentoi kansanedustaja Elina Lepomäen Venäjä-kirjoitusta. Pete AnikariVuonna 2016 Venäjä syyllistyi sotarikokseen Syyriassa pommittaessaan Aleppon kaupungin kivimurskaksi. Pommitukset kohdistettiin myös sairaaloihin. Siviilejä kuoli kuin kärpäsiä.Tuolloin diktaattori Bashar al-Assadin vastustajat ja näiden läheiset pakenivat Idlibin maakuntaan, joka jäi viimeiseksi kapinallisten hallussa olleeksi merkittäväksi alueeksi.Tänä talvena Syyrian armeija ja Venäjän ilmavoimat ovat hyökänneet Idlibiin pyrkimyksenään tuhota viimeinenkin vastarinta al-Assadia kohtaan.Siviilejä kuolee. Pakolaisia vyöryy Turkkiin, joka ajaa osan näistä EU-maan Kreikan rajalle.Lepomäki on oikeassa siinä, että EU:n pitää yrittää vaikuttaa Venäjään, jotta taistelut Idlibissä ja muualla Syyriassa loppuisivat välittömästi eivätkä enää jatkuisi. Se todennäköisesti rauhoittaisi tilanteen Turkin ja Kreikan välisellä rajalla.Venäjän ulkoministeri Sergei Lavrov piipahti maanantaina Helsingissä ja kertoili omia satujaan.”Emme lopeta taistelua terrorismia vastaan pakolaisongelman vuoksi"", Lavrov sanoi - ja sai sitaattinsa läpi moniin suomalaisen median uutisjuttuihin ilman, että sitä olisi kehystetty kritiikillä.Tuhansia siviilejä on kuollut Aleppon ja Idlibin pommituksissa, joista Venäjä on osaltaan vastuussa. YAHYA NEMAHKaikissa uutisjutuissa olisi ehdottomasti pitänyt muistuttaa lukijoita samassa yhteydessä siitä, että Lavrov tekee propagandaa, jossa kaikkia al-Assadin vastustajia on vuodesta 2015 lähtien järjestelmällisesti kutsuttu terroristeiksi.Lavrovin lausuntojen uutisoiminen sellaisinaan on suomettumisen ilmenemismuoto, joka liittyy tiedotusvälineisiin. Lavrovin tavoitteena on saada suuri yleisö uskomaan terrorismipuheeseen.Siksi hän suoltaa sitä vailla omantunnontuskia.Kun kansanedustaja al-Taee kehotti kollegaansa Lepomäkeä vaikenemaan, hän edisti Venäjän pyrkimystä hiljentää kriittiset Venäjä-äänet Suomessa.Kommenttiketjussa al-Taee julkaisi toisen mielenkiintoisen viestin: ”Pohjoiskorealaiset olivat yksi esimerkkikortti. Venäjällä on monia kortteja käytössä. Hybridivaikuttaminen on valtavan nopeasti kehittyvä interventiomuoto. Meidän keskusteluja näistä aiheista seurataan tarkkaan. Siirretään nämä keskustelut tietävien ammattilaisten pöytiin.”Al-Taeen logiikan mukaan suomalaisten kansanedustajien ei pitäisi julkisesti sanoa poikkipuolista sanaa autoritäärisestä Venäjästä. Muuten Venäjä alkaa painostaa ja kiristää Suomea. Tämä edustaa klassista suomettumista ja on suomalaiselle yhteiskunnalle vahingollista.Lisäksi al-Taee kirjoitti, että suomalaisten keskusteluja ”näistä aiheista seurataan tarkkaan”. Hänen käyttämänsä ilmaisu on kiinnostava.Iltalehti selvitti asiaa. Eduskuntalähteiden mukaan Venäjän duumasta lähetetään viestejä kansanedustajille, jos joku suomalainen poliitikko on kritisoinut Venäjän politiikkaa. IL:n haastattelemat lähteet arvioivat, että viestien tarkoituksena on saada suomalaiset luopumaan Venäjä-kritiikistä.Harvat suomalaiset poliitikot esittävät enää julkista Venäjä-kritiikkiä.Asiassa on viime vuosina tapahtunut merkittävä ja nopea muutos. Jyrki Kataisen, Alexander Stubbin, Carl Haglundin, Ville Niinistön, Timo Soinin, Heidi Hautalan ja esimerkiksi Jussi Niinistön poistuminen päivänpolitiikan eturivistä on vaikuttanut siten, että julkista Venäjä-keskustelua on alkanut kalvaa suomettuminen.Myös virkamiehiä on kehotettu vaikenemaan Venäjä-suhteen ongelmista.Pohjois-Lapin raja-asemille vuodenvaihteessa 2015–2016 polkupyörillä ja Ladoilla saapuneet turvapaikanhakijat nousivat Suomen ja Venäjän suhteiden ylimmälle tasolle.Iltalehden  ulkomaantoimittaja Nina Järvenkylä ja sisäministeriön entinen kansliapäällikkö Päivi Nerg kirjoittivat tapahtumista kirjan Tiukka paikka (Docendo).Keväällä 2019 Nerg kertoi kirjassa, että Venäjä antoi jo alkuvaiheessa tylyn virallisen viestin Suomen viranomaisille.– Virallinen viesti Venäjältä oli tammikuussa 2016 se, että kun turvapaikanhakijat sanovat sanan `turvapaikka` vaikkakin jo Venäjän puolella, on heillä oikeus tulla Suomeen.Venäjän ja Suomen välillä voimassa ollut rajasopimus oli siis pelkkää paperia.Silloinen sisäministeri Petteri Orpo (kok) aloitti poliittiset neuvottelut venäläisten kanssa.Kirjassa kerrottiin, että poliisin ja rajavartiolaitoksen yhdyshenkilöt alkoivat kartoittaa, mitä Venäjällä oikein tapahtui.– Tätä kautta selvisi, että Kantalahdessa sijaitsee hotelli, jonne ihmisiä kuljetetaan, kirjassa valotettiin tiedustelutietoja.Orpo vahvisti, että venäläiset olivat organisoineet turvapaikanhakijoiden tulon Suomen itärajalle.Rajasopimus mahdollisti sen, että Suomi kielsi pyöräilyn Sallan ja Lotan raja-asemille. Sen jälkeiset tapahtumat viimeistään vahvistivat toiminnan järjestelmällisyyden.– Ei mennyt aikaakaan, kun he keksivät tulla autoilla. Taas käytiin keskustelua puomista. Todettiin, että meillä on kaikki perusteet sanoa, että raja-asema on täynnä. Otimme vain yhden auton kerrallaan läpi. Se meni siihen, että autot ajoivat niin kiinni toisissaan, ettei puomia saatu väliin, Orpo kuvaili.Venäjä painosti turvapaikanhakijoilla ensin Norjaa, sitten Suomea.Norjalla on parisataa kilometriä pitkällä Venäjän vastaisella maarajallaan ainoastaan Storskogin raja-asema. Vuosina 2003–2014 Venäjä päästi puomille vuosittain keskimäärin 17 ihmistä ilman viisumia.Syksyllä 2015 turvapaikanhakijoita saapui Norjaan arktista reittiä pitkin 5 500. Venäjä ja Norja väänsivät asiasta, minkä jälkeen turvapaikanhakijoiden tulo Storskogiin loppui kuin seinään. Sydäntalvella heitä alkoi saapua kiihtyvällä tahdilla Suomen pohjoisille raja-asemille.Suomen valtionjohto ei ollut sinisilmäinen. Viranomaiset kertoivat tasavallan presidentti Sauli Niinistölle, että hämmentävän suuri osa tulijoista oli lähtöisin Moskovan rakennustyömailta. Sieltä ei sattumalta päädytä Napapiirin pohjoispuolelle lumiseen korpeen.Kirjassa Orpo painotti, että venäläiset viranomaiset olivat keskeisessä roolissa Suomen vastaisessa hybridioperaatiossa.– Siellä oli kaikenlaisia henkilöitä: oli eri viranomaisia, oli kaikennäköistä porukkaa liikkeellä, Orpo kertoi.Niinistö puhui turvapaikanhakijoista Venäjän presidentti Vladimir Putinille ja pyysi tätä vaikuttamaan tilanteeseen. Suomi teki Venäjälle ehdotuksen: valtionjohto esitti rajasopimusta, jolla pohjoiset Sallan ja Lotan rajanylityspaikat suljettaisiin määräajaksi muilta paitsi Venäjän ja EU-maiden kansalaisilta. Kremlissä EU-maat sivuutettiin, eikä Niinistö vastustanut venäläisten oikkuja.Putin sanoi lausunnossaan, että ”nämä rajoitukset vaikuttavat kolmansien maiden kansalaisiin, mutta ne eivät millään tavalla vaikuta Venäjän ja Valko-Venäjän valtioliiton ja Suomen kansalaisiin”.Kertoessaan loppuratkaisusta Putin kuin ohimennen huomautti edeltävässä virkkeessään Fortumin omistuksista Venäjällä ja Rosatomin Fennovoima-hankkeesta Suomessa.Nerg ja Orpo tekivät demokratialle palveluksen, kun he kertoivat tapahtumien todellisesta luonteesta.Kirjan julkaisun jälkeen Nergiä kuitenkin kehotettiin lopettamaan talven 2016 tapahtumista kertominen. Suomettuminen nosti päätään.Kolmen kuukauden aikana Venäjältä tuli Suomeen noin 1 700 turvapaikanhakijaa. He edustivat 36 eri kansallisuutta.Al-Taeen viesteistä välittyy mielikuva, että joku on jossain esittänyt Suomelle jälleen uhkauksen, vähintään verhotun.Jos pelko itärajalle ilmestyvistä turvapaikanhakijoista saa suomalaiset kansanedustajat pidättäytymään Venäjän politiikan kritisoimisesta, suomettuminen on edennyt pitkälle ja alkanut vaikuttaa Suomen henkiseen ilmapiiriin.Venäjä-suhteissa on tärkeää muistaa, että venäläiset eivät arvosta nöyristelyä. He pitävät sitä heikkouden merkkinä.Suomettuminen on lyhytnäköinen tie, koska sen valitseminen johtaa aina vain uusiin myönnytyksiin ja nöyryytyksiin.",2
251,"Viihdyttävä ja kipakka sanailu, jota populismiksikin kutsutaan, alkaa palailla eduskuntaan koronatauolta.– Jopa minä eteläpohjalainen kepulainen juntti ymmärrän, että Suomen ja muun Euroopan talous ovat yhtä, veisteli hallituspuolue keskustan eduskuntaryhmän puheenjohtaja Antti Kurvinen puolustaessaan EU:n elpymispakettia.Iltalehden tietojen mukaan Kurvisen piti itse uhrautua pitämään ryhmäpuhe, jota kukaan keskustalainen ei halunnut pitää.Yleensä kansanedustajat kilpailevat siitä, kuka pääsee kertomaan eduskunnassa puolueensa kannan salikeskustelun alkajaisiksi, jolloin lehtien verkkosivuilla pyörivät suorat lähetykset.Ennen Kurvista tuntojaan oli purkanut perussuomalaisten Jani Mäkelä, jolle juureva junttius on luonteva osa imagoa ilman, että sitä tarvitsee erikseen korostaa.Mäkelälle ja perussuomalaisille Euroopan unioni on kolhoosi.– EU:n monivuotinen rahoituskehys on suoranainen oodi kyvyttömyydelle. Vaikka iso nettomaksaja Britannia äänesti jaloillaan ja lähti pois rahoittamasta koko kolhoosia, brexitin aiheuttamaa vajetta ei aiota leikata mistään. Suomen kaltaiset ahkerat ja rehelliset maat saavat maksaa lisää, Mäkelä lasketteli menemään, kun eduskunta kävi lähetekeskustelun EU:n tulevien vuosien rahoituksesta ja elpymispaketista.Neuvostoliitossa talonpojilta vietiin maat, ja heidät sijoitettiin valtion kolhooseihin maata viljelemään ja karjaa kasvattamaan.Aurat ja myöhemmin traktorit ruostuivat, koska neuvostoyhteiskunnasta puuttui - ainakin teoriassa - yksityisomistus, joka saa ihmisen huolehtimaan omaisuudestaan.Perussuomalaiset pelkäävät EU:ssa velkojen yhteisvastuullisuutta ja yrittävät siksi horjuttaa koko unionin olemassaoloa.Jani Mäkelä (oik.) sätti EU-pakettia. Pekka Sipola/AOPKepulainen juntti argumentoi vastaan toistamalla vuosilukua 2058, joka on sentään ajallisesti lähempänä kuin nuorisoidoli Sannin korvamato 2080-luku.Keskustalainen valtiovarainministeri Matti Vanhanen, jonka habituksesta junttius tosin on kaukana, painottaa, että Suomen nettomaksuosuus nousee Ison-Britannian lähdön jälkeen vähemmän kuin unionin jäsenmailla keskimäärin.Suomen EU-maksut kasvavat uudella kaudella edellisen seitsenvuotiskauden 16 miljardista eurosta 16,7 miljardiin euroon.Kasvua on kertymässä noin 700 miljoonaa euroa eli neljä prosenttia.Suomi on EU:n yhteisessä budjetissa nettomaksaja.Vuosittain valtio maksaa EU:n kassaan reilut puoli miljardia euroa enemmän kuin suomalaiset sieltä saavat.Esimerkiksi vuonna 2018 Suomi sai EU-rahaa 1,478 miljardia euroa ja maksoi samaan aikaan EU:n talousarvioon 2,018 miljardia euroa.Jäsenyydellään Suomi ostaa turvaa itsenäisyydelleen, vakautta vientimarkkinoille ja vapaata liikkuvuutta suomalaisille ihmisille ja tavaroille sisämarkkinoilla.Turvallisuutta ostamme, koska emme ole liittyneet Natoon.EU:n elpymispaketissa Suomelle jää maksajan osa paljon selvemmin. Se on seurausta ovelasta koplauksesta.”Jos haluamme käydä keskustelua tästä perusperiaatteesta, kannattaa silloin pohtia ylipäätään jäsenyyttämme Euroopan unionissa”, valtiovarainministeri Matti Vanhanen puolustaa EU:n elpymispakettia. – Eurooppa on tässä päämarkkina. Emme vie paljoa eteläisiin jäsenmaihin, mutta koko markkinan kehitys riippuu myös niiden kyvystä selvitä tästä onnettomuudesta. Omien varojen asetuksessa puhutaan EU:n seitsemän vuoden rahoituskokonaisuudesta. Siitä kokonaisuudesta, johon kuuluvat niin maatalous, tutkimus ja kehitys kuin aluerahat. Tämä paljon puhuttu elpymisväline on yksi osa kokonaisuutta, emmekä voi tarkastella sitä yksin erillään kokonaisratkaisusta, Vanhanen tähdensi.Oveluus, nerokkuus tai viekkaus - kauneus riippuu tarkastelijan suhtautumisesta EU:hun - syntyy siitä tosiasiasta, että Suomen kaltaisen pienen jäsenmaan on mahdotonta kyseenalaistaa elpymisvälinettä.Sen hyväksymiseen vaaditaan päätös jokaisen jäsenmaan parlamentilta.Jos Suomi kaataisi elpymisvälineen, nurin rojahtaisi myös hauras neuvottelutulos seitsenvuotisesta EU:n rahoituksesta.Junttius on politiikassa nyt muotia, etenkin kuntavaaleissa.Perussuomalaiset vaatii Suomea takaisin.Keskusta peesaa mainostamalla itseään ”Se kotimainen”-iskulauseella.Takana ovat ajat, jolloin suomalaispoliitikot halusivat olla ylpeästi ja julkisesti eurooppalaisia.Asiapoliitikko Vanhasella on hyviä argumentteja, kuten se, että pääministeri Sanna Marin (sd) saavutti heinäkuussa Brysselissä kelvollisen neuvottelutuloksen Suomen jäsenmaksujen kasvusta.Suomen jäsenmaksut kasvavat mainitulla neljällä prosentilla, jäsenmaiden keskimäärin noin 10 prosentilla.– Se on hyväksemme noin miljardi euroa budjettikaudella. Kun mietimme, mitä kukakin maksaa vuoteen 2058 mennessä, kannattaa tämäkin rivi laittaa ruutupaperilla omalle viivalleen, Vanhanen huomautti.Puhui hän siitäkin, että euromaana Suomen valtionvelan korot ovat miinusmerkkisiä.Suomi saa velkarahaa edullisemmin kuin euron ulkopuolelle jäänyt Ruotsi.Maatalouteensa Suomi saa EU:sta alkavalla budjettikaudella kuusi prosenttia enemmän rahaa kuin päättyneellä.Kokonaisuuden osien summa on johtanut siihen, että enemmistö Suomen tunnetuimmista ekonomisteista pitää EU:n elpymispakettia hyväksymisen arvoisena.– Päätöksellä oli jo syntyessään talousluottamusta vahvistava vaikutus, ja itse paketin vaikutus on elvyttävä keskipitkällä aikavälillä, perustelee OP:n pääekonomisti Reijo Heiskanen MTV:n kyselyssä.Heiskaseenkin kepulaiset vetosivat eduskunnan saliväittelyssä.Vaan eipä heillä poliittisesti ole helppoa, kun perussuomalaiset pystyy esittämään sosiaalisessa mediassa ja kuntavaaliteltoilla äänestäjille helpommin ymmärrettävämmän laskutoimituksen.Suomi osallistuu 750 miljardin euron elvytyspaketin lainojen takaisinmaksuun noin 6,6 miljardilla eurolla.Tällä hetkellä näyttää siltä, että Suomen saanto on vain 2,1 miljardia euroa.Peruskoulun neljäsluokkalainen osaa laskea, että Suomi on jäämässä 4,5 miljardia euroa tappiolle. Tarkka saanto tosin elää sen mukaan, kuinka huonosti tai hyvin Suomen talous selviää koronakriisissä.Suomen maksuosuus kerätään korotettuina EU-jäsenmaksuina vuosina 2028–2058.Vanhanen on oikeassa, että tuona aikana ehtii taloudessa tapahtua yhtä sun toista.Helppo vähennyslasku on silti tässä ja nyt.Sitä hallitus ei mielellään sano, että EU:n elpymisvälinerahoituksesta vain 30 prosenttia jaetaan vuosien 2020 ja 2021 bruttokansantuotteen kehityksen perusteella. Suomelle sekin tarkoittaa menetystä saantosummaan.Elpymispotista huomattavasti muhkeampi osa, 70 prosenttia, jaetaan vuosien 2015–2019 taloudenhoidon perusteella, jolloin ei ole ihme, että Italia ja Espanja kuittaavat kumpainenkin rahasta lähes 70 miljardia euroa.Reilulta yhtälö ei suomalaisjuntista eikä maisterisnaisesta tunnu.Silti he hyötynevät elämässään enemmän siitä, että Suomi on EU:n jäsen kuin siitä, että olisimme yhteismarkkinoiden ulkopuolella ja Venäjän painostuksen armoilla.Siksi Vanhanen joutui viemään argumentaationsa äärimmäisyyksiin.– Jos haluamme käydä keskustelua tästä perusperiaatteesta, kannattaa silloin pohtia ylipäätään jäsenyyttämme Euroopan unionissa.Jokaisella urheiluseuralla on jäsenmaksunsa. Elpymisväline on osa rauhanklubin vuosimaksuja - pitivätpä Suomen kulloinenkin hallitus ja oppositio siitä tai eivät.",2
252,"Li Andersson on ollut viime vuodet Suomen kiinnostavin poliitikko.Kun vasemmistoliiton puheenjohtaja on tavannut äänestäjiä, ihmiset ovat jonottaneet hänen kanssaan yhteiskuviin.Tunnelma on palauttanut mieliin kokoomuslaisen Alexander Stubbin. Missä Stubb liikkuikaan, suomalaiset halusivat hänen kanssaan kaverikuviin.Anderssonissa ja Stubbissa on henkilöinä valokuvauksellista vetovoimaa, mutta sen muuttaminen puolueen kannatukseksi on osoittautunut vaikeaksi tehtäväksi.Taannoin Andersson oli suosituinta seuraa oluelle tai lounasseuraksi, kun Helsingin Sanomat toteutti leikkimielisen puoluejohtajien vetovoimakyselyn.Viime keväänä Anderssonin henkilökohtainen suosio tarttui vasemmistoliiton vaalikannatukseen: puolue nosti eduskuntavaaleissa paikkamääräänsä neljällä ja sai 16 kansanedustajaa (8,2 prosenttia äänistä).Hallitusneuvotteluissa Andersson saattoi vaatia itselleen painavan opetusministerin salkun.Vaalien jälkeisessä toukokuun Alma-kyselyssä vasemmistoliitto keräsi 9,4 prosentin gallupsuosion.Uusimmassa Alman kannatusmittauksessa vasemmistoliiton suosio on vain 7,6 prosenttia. Hallitusvastuu ei käy selitykseksi, kun vasemmistoliittolaiset joutuvat kysymään itseltään, miksi puheenjohtajan henkilökohtainen karisma ei jalostu puolueen kannatukseksi.Väistämättä herää epäilys siitä, että Sanna Marinin nousu pääministeriksi osoittautuu ongelmaksi vasemmistoliitolle.Vasemmiston yhteenlaskettu kannatus on Alma-kyselyssä 24,3 (16,7+7,6) prosenttia.Alma-kysely: Perussuomalaiset jyrää – kokoomus kärsii oppositio-ongelmastaViidessätoista vuodessa vasemmistopuolueiden kannatuksesta on sulanut kolmannes.Elokuussa 2005 Sdp:n gallupkannatus oli Yleisradion Taloustutkimukselta tilaamassa mittauksessa 25,8 ja vasemmistoliiton 9,4 prosenttia. Timo Soinin johtamia perussuomalaisia kannatti silloin kaksi prosenttia suomalaisista. Sosiaalidemokraatit olivat ennen Soinin jytkyjä yksin suositumpia kuin koko vasemmisto nyt.Soini menetti otteensa perussuomalaisesta puolueesta syksyllä 2015.Esimerkiksi Juho Eerola arvioi tuolloin, että perussuomalaisten raskassarjalaisista vain Jussi Halla-aholla oli jäljellä uuteen kannatusnousuun vaadittavaa uskottavuutta perussuomalaisten äänestäjien silmissä.Tiistaina 6. kesäkuuta 2017 – neljä päivää ennen Halla-ahon valintaa puoluejohtajaksi – Elinkeinoelämän valtuuskunta EVA julkaisi tutkimusraportin Tyytymättömyyden Siemenet – Mistä populismi tulee?.”Äärikansallinen populistipuolue oli 25 prosentin kannatuksellaan selvästi suosituin vaihtoehto EVAn tutkimuksessa, jossa mitattiin kolmen kuvitteellisen populistipuolueen suosiota. Toiseksi eniten suosiota saisi radikaalivihreä puolue, jota äänestäisi 11 prosenttia vastaajista. Vasemmistopopulistinen puolue jäisi kolmanneksi vain 7 prosentin kannatuksellaan”, EVA kertoi tuloksista.Halla-ahon edustamalle maahanmuuttovastaiselle ja korostuneen kansallismieliselle politiikalle oli valtavaa piilevää kysyntää.SMP-taustaisen maaseutupopulismin kulta-aika oli takanapäin, minkä takia Soini oli yhdistänyt siihen koko 2010-luvun ajan maahanmuuttovastaisuutta antamalla Halla-ahon kannattajien liittyä perussuomalaiseen puolueeseen.EVAn raportista kannattaa lukea väittämiä, joihin vastaajat ottivat kantaa.Raportin perusteella 60 prosenttia suomalaisista oli samaa mieltä seuraavan väittämän kanssa: ”Vaikka Suomen on osaltaan kannettava vastuuta sodan ja vainon kohteeksi joutuneista pakolaisista, nykyisen suuruinen maahanmuutto on liikaa.”– Nativistinen, kansallismielinen populismi asennoituu kielteisesti maahanmuuttoon ja globalisaatioon, jonka nähdään vieneen työpaikkoja ja heikentäneen kansallista päätösvaltaa. Nativisti kaipaa vahvaa johtajaa ja pitää eliittiä epärehellisenä, EVAn tutkimuspäällikkö Ilkka Haavisto kirjoitti.Perussuomalaisten gallupsuosio oli silloin alle kymmenessä prosentissa.Oli kuitenkin nähtävissä – jos oli halua nähdä – että Halla-ahon johdolla perussuomalaiset todennäköisesti nousisi yli 20 prosentin kannatuksen puolueeksi. Nousu saattoi vieläpä tapahtua ilman, että perussuomalaiset itse tekisivät politiikassa mitään konkreettista.Tammikuun ja helmikuun 2020 Alma-kysely noudattelee EVAn vuonna 2017 toteuttaman tutkimuksen paljastamia voimasuhteita.Vasemmistoliiton kannatuslukema alkaa 7:llä, vihreiden 12:lla. Perussuomalaiset on Alma-kyselyssä selvästi yli 20 prosentin puolue. Se on yksin suositumpi kuin vihreät ja vasemmistoliitto yhdessä.Punavihreät puolueet eivät välttämättä miellä itseään radikaaleiksi populistipuolueiksi, mutta kumman tarkasti niiden nykyinen suosio käy yksiin EVAn taannoisen raportin tulosten kanssa.Sekään ei enää yllätä, että Alma-kyselyssä kaikkein varmimpia puoluekannastaan ovat perussuomalaisten äänestäjät. Heistä peräti 61 prosenttia pitää perussuomalaisten äänestämistä ”täysin varmana”.Kokoomus on iät ja ajat nauttinut maineesta, jonka mukaan sillä on uskollisimmat äänestäjät.Väittämä ei pidä paikkaansa.Alma-kyselyssä 58 prosenttia kokoomuksen kannattajista pitää puoluevalintaansa täysin varmana.Sdp:llä graniittinen kannatuspohja on 51 prosenttia kannattajista, vasemmistoliitolla tasan 50 prosenttia.Kyselyn tausta-aineisto siis kertoo, että vasemmistopuolueiden kannatus on Etelä-Suomen talvisissa vesisateissa suuremmassa eroosiovaarassa kuin perussuomalaisten suosio.Jotain uutta Anderssonin, Marinin ja myös vihreiden Maria Ohisalon on politiikassa keksittävä.Nuorehko, koulutettu ja osaava nainen puoluejohtajana ei yksin riitä puolueen kannatuksen nostamiseen. Kahden vasemmistopuolueen kannalta on erityisen huolestuttavaa, että ne vaikuttavat jakavan samaa ja aiempaa merkittävästi pienempää kannatuspotentiaalia.Ylen A-studiossa Andersson ehti jo hermostua Halla-ahoon ja risti tämän paskanpuhujaksi. Syksyn puoluekokouksessa Andersson irrotteli puhumalla Mersu-persuista.Ehkäpä retoriikaltaan räväkän populistinen vasemmistopuolue on vasemmistoliiton vastaus perussuomalaisten möläyttelypopulismiin, jossa maahanmuuton kustannukset voidaan laskea vaihtoehtobudjetissa miljardiksi lähes taikurinhatusta vetämällä. Talouselämä-lehti osoitti ennen joulua, että perussuomalaisilla ei tässä suhteessa ollut vaatteita, mutta ansiokkaalla faktantarkistuksella ei ollut vaikutusta puolueen suosioon.Kun faktoilla ei enää ole osalle äänestäjistä niin väliä, vaikeuksissa ovat Petteri Orpon kaltaiset sivistysporvarit. Alma-kyselyn 17,5 prosentin suosiolukema tarkoittaa sitä, että Orpon on laitettava keväällä kaikkensa peliin, jos hän mielii säilyttää puoluejohtajan paikkansa kesäkuisessa puoluekokouksessa.Alma-kyselyn annin voi summata niinkin, että aihetta huoleen on yhdellä jos toisellakin puoluejohtajalla.",2
253,"Presidenttipeli pyörii vihdoinkin isoilla kierroksilla.Pääministeripuolue kokoomuksessa peliin yhdistyy sisäinen valtakamppailu.Puolustusministeri Antti Häkkänen pohdiskeli viime viikolla ääneen Kotkaniemessä, että hän voisi harkita vakavasti presidenttiehdokkuutta.Näin tehdessään Häkkäsellä oli epäilemättä tiedossa, että kokoomuksen puheenjohtaja ja pääministeri Petteri Orpo aikoisi esittää puolueen ehdokkaaksi professori Alexander Stubbia.Politiikan sisäpiirissä on jo useamman kuukauden ajan ollut tiedossa, että Stubb olisi Orpon valinta presidenttiehdokkaaksi.Stubb, 55, taitaa sujuvasti englantia, saksaa ja ranskaa – ja hänellä on ollut mielipidemittauksissa kokoomuslaisista eniten kannatusta seuraavaksi presidentiksi. Hän alkaa olla presidentti-iässä.Sauli Niinistö valittiin tasavallan presidentiksi 63-vuotiaana, hänen edeltäjänsä Tarja Halonen 56-vuotiaana. Ensi tammikuussa käytävän presidentinvaalin ensimmäisen kierroksen ennakkosuosikki Pekka Haavisto on 65-vuotias.Häkkänen on 38-vuotias. Hän olisi Suomen historian nuorin presidentti.Maalaisliittolainen Lauri Kristian Relander valittiin vuonna 1925 virkaan 41-vuotiaana.Politiikassa puhutaan lyhyistä ja pitkistä peleistä. Häkkänen pelaa molempia uhmaamalla puheenjohtaja Orpon tahtoa.Lyhyt peli liittyy siihen, kenestä tulee Orpon seuraaja kokoomuksen puheenjohtajana – ja pitkä peli siihen, tuleeko Häkkäsestä itsestään jonain päivänä tasavallan presidentti.Häkkänen pohti ehdokkuuden mahdollisuutta Luumäellä Pehr Evind Svinhufvudin (1861–1944) kotitilalla.Svinhufvud oli kokoomuslainen laillisuusmies ja maakuntien mies, joka tasavallan presidenttinä pysäytti 1930-luvulla oikeistoradikalismin nousun Suomessa. Mäntsälän kapina tyrehtyi oikeustieteilijä Svinhufvudin radiopuheeseen.Juristi Häkkänen mieltää itsensä esikuvansa kaltaiseksi laillisuusmieheksi, joka hillitsisi perussuomalaisten radikalismia ja äärioikeiston uhkaa olemalla samalla itse konservatiivi.Pitkässä pelissään Häkkänen uskoo, että jonain päivänä hän nousee Nato-Suomen presidentiksi. Profiloituminen nuorella iällä osaksi presidenttispekulaatioita on Häkkäselle eduksi – tai niin hän itse kokee.Stubb on Orpolle lojaali, mutta samalla hän on tehnyt selväksi, että ei lähde neuvoa-antavaan jäsenäänestykseen ehdokkuudesta.Entinen ulkoministeri ja pääministeri Stubb on käytettävissä sillä edellytyksellä, että kokoomuksen johto ja puolueorganisaatio tukevat hänen ehdokkuuttaan ja kampanjaansa.Neuvoa-antavassa jäsenäänestyksessä Häkkästä vastaan Stubbin epäkiitollisena kohtalona olisi olla kokoomuksen sisäisen valtakamppailun sijaiskärsijä.Stubb miellettäisiin Orpon ehdokkaaksi, Häkkänen vaihtoehdoksi Orpolle.Jäsenvaali ei siis olisi puhdas vaali kokoomuksen presidenttiehdokkaasta, vaan siinä äänestettäisiin puheenjohtaja Orpon luottamuksesta.SDP:ssä on kokemusta asetelmasta.Puolueessa käytiin vuonna 2017 esivaali presidenttiehdokkaasta. Puheenjohtaja Antti Rinteen ehdokas Tuula Haatainen voitti siinä täpärästi Rinteen sisäisten kilpailijoiden, esimerkiksi Antti Lindtmanin ja Timo Harakan tukeman Maarit Feldt-Rannan.Haatainen voitti, mutta vaalit menivät häneltä surkeasti ja Rinteenkin asema heikkeni.Jos Häkkänen katsoo korttinsa loppuun asti ja vie ehdokasvalinnan esivaaliin, Stubb todennäköisesti vetäytyy.Se ei tarkoittaisi Häkkäsen suoraa valintaa, vaan silloin politiikan nyrkkeilykehään nousisi ulkoministeri Elina Valtonen.Lyhyt peli liittyy siihen, kummasta tulee Orpon seuraaja: Häkkäsestä vai Valtosesta.Kokoomuksen varapuheenjohtajat ovat vuosien ajan valmistautuneet ottamaan mittaa toisistaan kokoomuksen puheenjohtajavaalissa.Presidenttiehdokkuus nostaisi Häkkäsen kokoomuslaisten silmissä Valtosen edelle, eivätkä Valtosen tukijat ja Stubbin presidenttiyttä toivoneet kokoomuslaiset antaisi ehdokkuutta vapaaehtoisesti Häkkäselle.Valtosen ja Häkkäsen välisessä voimainkoitoksessa Orpo näyttäisi statistilta, mikä johtaisi siihen, että osa kokoomuslaisista alkaisi toivoa puheenjohtajan vaihtumista.Orpon asema heikentyisi.Siksi Orpo toiminee nyt siten, että hän pyytää kahdenkeskisessä keskustelussa Häkkästä vetäytymään.Ikkuna tälle vaihtoehdolle on vielä auki.Jos se sulkeutuu, kokoomuksessa alkaa sisäinen valtakamppailu.Kukaan osapuolista ei ole tehnyt mitään väärää, vaan tällaista politiikka on ylimmällä huipulla.Stubbia tukevat kokoomuslaiset arvioivat, että tällä on ulkopoliittisen urakokemuksensa ansiosta mahdollisuudet yltää tasaisessa vaalissa toiselle kierrokselle.Jos vastakkain olisivat liberaali Haavisto ja liberaali-konservatiivi Stubb, toisesta kierroksesta tulisi kiinnostava.Mikäli vaalin toinen kierros käydään Haaviston ja perussuomalaisten Jussi Halla-ahon välillä, tulos on etukäteen selvä. Halla-aholla ei ole mahdollisuuksia tasavallan presidentiksi.Vaikka kokoomuksen sisällä kuohuu, puolueen tilanne on paljon valoisampi kuin pääkilpailija SDP:n.Kokoomuksella on kaikissa vaihtoehdoissa mitat täyttävä presidenttiehdokas.SDP:llä sellaista ei ole, vaan demariäänestäjät valmistautuvat äänestämään ensimmäisellä kierroksella Haavistoa tai vasemmistoliiton Li Anderssonia.EU-komissaari Jutta Urpilainen on demarilähteiden mukaan haluton lähtemään leikkiin, jossa edes omat eivät aio tukea häntä varauksetta.Urpilaisen pitäisi luopua komissaarin tehtävästään ja kiertää ristiin rastiin marraskuista Suomea. Silti todennäköisenä palkkana olisi laiha äänisaalis ja vieraiden pilkka.Miksi SDP on päätynyt melkein umpikujaan presidenttipelissään?Katseet kääntyvät kahdella tavalla puheenjohtaja Sanna Mariniin – ansiotta ja ansiosta.Marinilla oli täysi oikeus kieltäytyä ehdokkuudesta, mutta puolueen äänestäjät olisivat halunneet hänet ja vain hänet ehdokkaaksi. Varavaihtoehdon asema on epäkiitollinen, minkä Urpilainen tiedostaa.Marinin syyksi on luettava passiivisuus. Huhtikuisten eduskuntavaalien jälkeen hän käytännössä löi hanskat tiskiin.Politiikassa on ollut tapana, että puolueiden puheenjohtajat hoitavat tehtävänsä kunnialla ja tarmolla viimeiseen puheenjohtaja-aamuun asti.Marinin puoluevelvollisuutena olisi ollut puhua Urpilainen ehdokkaaksi ja ennen kaikkea tehdä kampanjaa tämän hyväksi kesän aikana.Tiettävästi Marin ei ole virittänyt SDP:n konetta presidenttikisaan eikä puhunut kenttäaktiiveille Urpilaisen tukemisen tärkeydestä.Orpo sitä vastoin on pelannut presidenttipeliä ja etsinyt itselleen mieluisan ehdokkaan.Puolueiden puheenjohtajat eivät koskaan voi pysyä syrjässä presidenttipelistä, vaikka eivät itse asettuisi ehdolle.SDP:ssä Marinin passiivisuus on yksi tekijä, joka ennakoi entiselle presidenttipuolueelle kolmatta perättäistä vaalifloppia. Se on kiusallista, noloakin.",2
254,"Pääministerin virka-asunnosta Kesärannasta voi tehdä monenlaisia ulosmarsseja ja poistumisia.Vihreiden puheenjohtaja Maria Ohisalo asteli puurappusista Mercedeksen tai BMW:n takapenkille, kun hän poistui ennen aikojaan viisikon ilmastoneuvotteluista.Sisäministeri Ohisalo ei sentään rikkonut tieliikennelakia ja piiloutunut Kesärannasta poistuessaan mustan auton takakonttiin, kuten ulkoministerin valtiosihteeri Samuli Virtanen kesäkuussa 2017.Toisin kuin valtiosihteeri Virtasella, puoluejohtaja Ohisalolla ei ollut salattavaa. Hänelle kaiketi oli eduksi, että vihreiden ilmastopoliittinen tuskastuminen nousi myöhemmin julkisuuteen.Pääministeri Sanna Marinin (sd) hallituksen minikriisit eivät kuitenkaan ole takanapäin.Seuraava päivänpolitiikan jännitysnäytelmä koetaan huhtikuun alkupäivinä, kun hallituspuolueet Sdp, keskusta, vihreät, vasemmistoliitto ja Rkp valmistautuvat tiistaina 7. huhtikuuta pidettävään kehysriiheen.Silloin on tarkoitus päättää, millaisia työllisyystoimia hallitus valmistelee syksyn budjettiriiheen.Kansantajuisemmin kyse on päätöksistä, joiden on tarkoitus astua voimaan vuoden 2021 alussa.Kehysriihen vaikeuskerrointa kasvattaa se, että hoitajien ammattiliitot Tehy ja SuPer virittävät Marinin hallitukselle kehysriiheen vaatimusgiljotiinin.”Draaman kaari rakennetaan siten, että Tehyn operaatiot ovat päällä, kun on kehysriihi. Eivät he muuten ole lukeneet järjestötoiminnan käsikirjaa”, arvioi merkittävä työmarkkinajohtaja Iltalehdelle.Kunnallinen yleinen virka- ja työehtosopimus KVTES umpeutuu 31, maaliskuuta.Todennäköisesti Tehy ja SuPer uhkaavat laajoilla työtaisteluilla juuri kehysriihen korvalla.Kutakuinkin varmaa on, että KT Kuntatyönantajat ei hyväksy hoitajien vaatimuksia palkkaohjelmasta.Tehyn ja SuPerin erillisvaatimus 1,8 prosenttia muita aloja suuremmista palkankorotuksista maksaisi toteutuessaan kuntataloudelle 137 miljoonaa euroa vuonna 2020.Hoitajien vaatimassa kymmenvuotisessa palkkaohjelmassa vuotuinen kustannusvaikutus kertautuisi siten, että vuonna 2021 se olisi 276 miljoonaa euroa ja vuonna 2026 jo yli miljardia euroa.Pääministeri Marin on julkisesti sanonut, että hänen hallituksensa ei ole osapuoli työmarkkinaneuvotteluissa.Kunnille maksettavien valtionapujen kautta hallituksesta saattaa vielä tulla työmarkkinakierroksen osapuoli, vaikka Marin ja valtiovarainministeri Katri Kulmuni (kesk) kuinka sen kiistäisivät.Tehyn puheenjohtaja Millariikka Rytkönen vaatii Marinin hallitukselta ylimääräistä 100 miljoonan euron valtionapua kuntien perusrahoitukseen, jotta hoitajien palkankorotusvaatimus olisi mahdollista toteuttaa.– Valtiolta me eli Tehy ja SuPer yhdessä riennämme sitä pyytämään. Pylvästalossa päätetään yhteisistä rahoistamme. Avun täytyy tulla sieltä, Rytkönen on painottanut Iltalehdelle.Hoitajat pelaavat työmarkkinapokeria, jossa kaikki panokset on lyöty yhden korttikäden varaan. He laskevat, että julkinen paine saa naisten johtaman hallituksen tukemaan naisvaltaisten julkisten alojen palkkavaatimuksia.Strategiassa on riskinsä.Jos vaatimusta kohtaan tunnettu legitimiteetti eli yleinen hyväksyttävyys heikkenee, liian voimakas tahto kääntyy itseään vastaan.Alle puolet suomalaisista on valmis maksamaan nykyistä enemmän veroja, jotta hoitajien vaatimat palkankorotukset kyettäisiin rahoittamaan.Asia selviää Alma-median kyselystä, jossa vastaajille esitettiin seuraava kysymys: ”Hoitoalan palkansaajajärjestöt hakevat vientialoille sovittujen palkankorotusten lisäksi tasa-arvo-ohjelmalla erillistä palkankorotusta alalle. Olisitko valmis siihen, että maksamasi verot kiristyvät, jotta edellä mainitut palkankorotukset pystytään toteuttamaan?”Vain 47 prosenttia kaikista vastaajista olisi valmis maksamaan enemmän veroja hoitajien palkankorotusten rahoittamiseksi.Hoitajille on hyvä uutinen, että Sdp:n, vihreiden ja vasemmistoliiton äänestäjät ovat valmiita vaikka veronkiristyksiin, jotta Sari tai Sampo Sairaanhoitaja saisi vuoden 2007 malliin läpi tahtonsa muhkeista korotuksista.Huono uutinen hoitajille sen sijaan on se, että keskustan äänestäjistä vain 34 prosenttia hyväksyy verotuksen kiristymisen hoitajien hyväksi - ja juuri keskustapuolue kantaa valtiovarainministerin raskasta salkkua.Koronavirus kasaa tummia pilviä maailmantalouden taivaalle.Hoitajien lakkoilu tuskin saa kansalaisilta varauksetonta tukea siinä tapauksessa, että ihmisten mieliä samaan aikaan kalvavat suomalaisen terveydenhuollon tehokkuuteen liittyvät pelot. Valtiovalta voi halutessaan estää lakkoilun vedoten poikkeustilanteeseen.Keskustalla on omat sisäiset paineensa.Ammattiliittojen sosialidemokraatit ovat tilanneet vuosien ajan puolueiden kannatusrakenneselvityksiä, ensin Suomen Gallupilta ja sittemmin Kantar TNS:ltä.Vuosi sitten keskustalla oli kannatusalhostaan huolimatta jäljellä 26 500 viljelijä- ja 37 900 yrittäjä-äänestäjää.Luultavasti nämä äänestäjäryhmät eivät ole hylänneet keskustaa. Keskusta on ylivoimaisesti suurin viljelijäpuolue ja myös iso yrittäjäpuolue.Loppusyksystä keskustan puheenjohtaja Kulmuni antoi Demokraatti-lehdelle haastattelun, josta etujärjestö Suomen Yrittäjät oli enemmän kuin riemuissaan.– Kyllä minä ajattelen, että se on se tie, jolla paikallista sopimista edistetään, että paikallisen sopimisen kieltoja pystytään vähentämään. Se on nyt siellä kolmikantaisessa työryhmässä. Odotetaan sieltä tuloksia, ja kevään kehysriihessä niistä pitää pystyä tekemään päätöksiä, Kulmuni painotti.Hallitusohjelmaan on kirjattu, että ”paikallista sopimista edistetään”.Linjausta on täsmennetty kahdella eri hallitusohjelman kohdasta löytyvällä virkkeellä.”Paikallista sopimista edistetään työ- ja virkaehtosopimusjärjestelmän kautta tavoitteena joustavuuden ja turvan tasapainoinen yhdistäminen sekä työllisyyden ja kilpailukyvyn kehittäminen”, kuuluu niistä Sdp:lle mieleinen kirjaus.Palkansaajajärjestöt ja hallituspuolueista Sdp ja vasemmistoliitto painottavat tätä kirjausta.Yrittäjäpuolue keskusta korostaa seuraavaa ohjelmakirjausta: ”Kolmikantaisen valmistelun piiriin kuuluvat ainakin työttömyysturvan uudistaminen ja siihen liittyvät työvoimapoliittiset toimet, vaikeasti työllistettävien ryhmien työllisyyden parantaminen sekä paikallinen sopiminen. Näistä jälkimmäisin toimenpide käsitellään laajennetussa kolmikannassa.”Jos kolmikantainen valmistelu ei johda paikallisen sopimisen edistämisessä aitoihin tuloksiin, valtiovarainministeri Kulmuni todennäköisesti vaatii hallitusviisikossa, että lainsäädännöstä poistetaan paikallisen sopimisen kieltoja ja että työnantajaliittoihin kuulumattomat järjestäytymättömät yritykset saavat tavalla tai toisella oikeuden paikalliseen sopimiseen.”Silloin avaimet ovat hallituksella”, keskustalainen hallituslähde kuvailee mahdollista tilannetta, jossa palkansaajat ja työnantajat ovat ajautuneet neuvotteluissa umpikujaan.Palkansaajaleirissä jopa epäillään, että Elinkeinoelämän keskusliitto EK toivoisi avaimien siirtyvän hallituksen käteen.Sdp sai läpi tahtonsa vanhustenhoidon sitovasta hoitajamitoituksesta, joten jossakin asiassa se joutuu tekemään myönnytyksiä keskustalle ja vihreille taatakseen viisikon pysymisen koossa.Vihreät tarvitsevat jonkin konkreettisen ilmastopoliittisen päätöksen.Sen saavuttaakseen Ohisalo saattaa asettua tukemaan Kulmunia paikallisen sopimisen edistämisessä.Hallituslähteistä tosin huomautetaan, että paikallisesta sopimisesta kytevä kiista saatetaan siirtää suosiolla kehysriihen yli myöhemmin keväällä tai viimeistään kesällä ratkaistavaksi.Vauhtia hallituspolitiikasta ei lähikuukausina puutu, vaikka kukaan ei piiloutuisi mustan auton takakonttiin.Tarina muuten kertoo, että valtiosihteeri korkkasi peräkontissa sieltä löytyneen oluen.Sitä tarina ei kerro, oliko ohrapirtelö valmistettu suomalaisista raaka-aineista. Yhtä lailla avoimina ovat Marinin hallituksen kovat keinot sinivalkoisen työllisyyden edistämiseksi.",2
255,"Ruotsalaisille on yhä kiusallista puhua ääneen ydinaseista. Näin on siitäkin huolimatta, että Yhdysvaltain ydinasekykyiset pommikoneet ovat harjoitelleet Ruotsin ilmatilassa jo ennen maan Nato-hakemusta.Kun Yhdysvaltain ilmavoimien USAF:n strategiset B-1B Lancer -pommikoneet saapuivat helmikuussa 2021 Nato-maa Norjan ilmavoimien päätukikohtaan, ne harjoittelivat heti Keski-Ruotsin yllä Ruotsin ilmavoimien Gripen-hävittäjien kanssa.IL vieraili Ørlandin tukikohdassa, missä komentaja Øivind Gunnerud kertoi, että sotatilanteessa pommikoneet voisivat kantaa aseita, joissa on ydinlataus.Ruotsalaisia atomiasedebatti ahdistaa enemmän kuin suomalaisia. Se tuntuu hiukan epämukavalta. ”Lite obekvämt”, huokaa rakas naapurimme herkästi.Ruotsin uuden porvaripääministerin Ulf Kristerssonin onneksi Suomen demaripääministeri Sanna Marin johdattaa myös ruotsalaiset ydinaseaikaan.– Minä ajattelen – ja Suomessa on puhuttu siitä – että ei pidä asettaa mitään ennakkoehtoja, Marin vastasi tiistaina jämäkästi ruotsalaiselle toimittajalle, joka johdatteli kysymystään siihen suuntaan, pitäisikö Suomen kieltää ennakolta mahdollisuus ydinaseiden tuomiseen alueelleen.Iltalehti uutisoi viime viikolla, että Suomen hallituksen lakiesitys Pohjois-Atlantin liiton jäsenyydestä ei sisällä rajoituksia ydinaseiden tuomiselle Suomen alueelle tai Naton tukikohtien perustamiselle.Tieto levisi ympäri maailman viimeistään siinä vaiheessa, kun yhdysvaltalaislehti Newsweek siteerasi tietoa.Pääministeri Marin halusi myös vahvistaa sen pohjoismaisten toimittajien edessä: Suomi ei aseta ennakkorajoituksia ydinaseiden tuomiselle Suomen valtioalueelle.Ulko- ja turvallisuuspolitiikan lähteet korostavat IL:lle, että Suomen uuden puolustussuunnitelman laatiminen olisi Natossa vaikeaa, ellei ydinaseita saisi tarvittaessa tuoda esimerkiksi Suomen ilmatilaan.Marin ja Kristersson tiistaina Helsingissä Pohjoismaiden neuvoston kokouksessa. Vasemmalla kansanedustaja, Pohjoismaiden neuvoston presidentti Erkki Tuomioja (sd). PASI LIESIMAAVarsinkin ruotsalaiset sosialidemokraatit ovat kananlihalla ydinaseista. Heidän maailmankuvaansa järkyttää edes puhuminen niistä, jos asiaa hieman karrikoidaan.Kristersson onkin oivaltanut, että Marin viitoittaa suunnan myös Ruotsille.”Oma käsitykseni on, että Suomessa ei suunnitella muodollisten poikkeuksien tekemistä liittymissopimukseen. Minusta olisi hyvä, jos Suomi ja Ruotsi ihan kirjaimellisesti menisivät koko matkan käsi kädessä ja toimisivat samalla tavalla”, Kristersson painotti virallisen tiedotustilaisuuden jälkeen.Ei siis ennakkorajoituksia Ruotsillekaan.Politiikan paradoksi on, että suomalainen demaripääministeri helpottaa ruotsalaisen porvaripääministerin asemaa suhteessa ruotsalaisiin demareihin.Perusfakta on yksinkertainen.Suomi ja Ruotsi haluavat liittyä Natoon esimerkiksi siksi, että Venäjä ei voi kiristää naapuruksia samalla tavalla kuin Ukrainaa.Jos jokin maa ei kuulu Natoon, Venäjä voi hyökätä sinne ja uhata ydinaseen käytöllä, mikäli muut maat lähettäisivät joukkojaan uhrin avuksi.”Nato on myös ydinasesateenvarjo. Se on suoja, jota demokratiat tarvitsevat, kun muut maat uhkaavat ydinaseilla”, Kristersson tähdensi.”Tietysti me kaikki toivomme ydinaseetonta maailmaa, jos se vain olisi mahdollista”, hän jatkoi.Molemmat Kristerssonin toteamukset ovat totta, mutta niistä ensimmäinen painaa Suomen ja Ruotsin vaa’assa nyt enemmän kuin jälkimmäinen.Yksi F-35-hävittäjien valintakriteeri oli Suomessa niiden monikäyttöisyys. Mikäli Suomen valtionjohto niin päättää, ilmavoimien seuraavat hävittäjät voivat kantaa esimerkiksi Yhdysvaltain taktisia B61-12-ydinaseita, joilla F-35A-hävittäjät pystytään tosipaikassa varustamaan. Tämä toki edellyttäisi suomalaisten lentäjien kouluttamista niiden käyttöön.Ruotsin aiemmat hallitukset ovat suhtautuneet kielteisesti Gripen-hävittäjien ydinasevalmiuksien kehittämiseen. Tätä pidetään sotilasalalla yhtenä syynä, miksi Saab on hävinnyt Euroopassa tarjouskilpailut amerikkalaishävittäjille.Kun Suomesta tulee Naton täysjäsen, suomalaiset pääsevät mukaan Naton ydinasepuolustuksen suunnitteluryhmään (engl. Nuclear Planning Group).On hieman vaikeaa osallistua yhteisen ydinasepuolustuksen suunnitteluun, jos omalta maalta puuttuu ydinasevalmius kokonaan.Jäsenmaista ainoastaan Ranska ei osallistu Naton yhteisen ydinasepuolustuksen suunnitteluun, mutta ranskalaisilla onkin ikiomat ydinaseensa.Ydinasekyvykkyys ja niiden puolustuksellisen käytön yhteinen harjoittelu ovat eri asia kuin mannertenvälisten ydinaseiden varastoiminen Suomeen.Iltalehden tietojen mukaan myös Suomelle on aiemmin tarjottu mahdollisuutta harjoitella B1-pommikoneiden kanssa ja asiasta on puhuttu hallituksen ja tasavallan presidentin kesken.Toistaiseksi Suomi ei ole tähän harjoitteluun osallistunut, mutta Natossa tämäkin voi tulla eteen osana puolustusliiton harjoituksia.Ulkoministeri Pekka Haavisto (vihr) ja puolustusministeri Antti Kaikkonen (kesk) antoivat heinäkuussa Naton kanssa käydyissä jäsenyyskeskusteluissa sitoumuksen, että Suomi ei tekisi liittymissopimuksessaan rajoituksia eikä kansallisia varaumia Nato-jäsenyyteensä.– Suomi on halukas liittymään Natoon ilman rajoitteita kaikkine oikeuksineen ja velvollisuuksineen, ministerit painottivat jäsenyyskeskusteluissa.1.11. klo 19.30 lisätty virke IL:n vierailusta Ørlandin tukikohdassa.",2
256,"Kesällä 2017 taloustieteen nobelisti Bengt Holmström keskusteli vallasta ja vallankäytöstä Kultarannassa tasavallan presidentti Sauli Niinistön kanssa.Rehellisyydellään Holmström tuli sanoneeksi sen, mitä osa poliitikoista ajattelee.Nobelisti nosti keskusteluun termin ”lehmänkauppa” positiivisessa valossa. Holmströmin analyysin mukaan kansalaisten poliitikoilta vaatima läpinäkyvyys ”johtaa hyvin pitkälle näyttelemiseen”.”Jos ihmiset pääsevät koko ajan katsomaan, miten teet päätöksiä, teet ne toisella tavalla kuin tekisit ne, jos tehtäisiin niin kuin vanhaan aikaan – – kabinettipolitiikkaa, jossa voidaan rehellisesti tehdä jonkinnäköistä kauppaa. Kutsutaan sitä vaikka lehmänkaupaksi, mutta se oli itseasiassa taloudellisesti tehokasta”, taloustieteilijä väitti.Mahdollisuus kabineteissa tehtäviin lehmänkauppoihin parantaisi Holmströmin mielestä poliitikkojen edellytyksiä tehdä järkeviä päätöksiä, kun jokainen yksityiskohta ei olisi julkisuudessa suurennuslasin alla erikseen.Tällä samalla argumentilla perustuslakivaliokunnan jäsenet ovat perustelleet mediakritiikkiään.– Pidän vakavana, että ulkoparlamentaarisesti yritetään sanomalehdistön kautta vaikuttaa valiokunnan kannanmuodostukseen. -- Peräänkuulutan lehtimiehiltä lehtimiesetiikkaa siitä, että ei kirjoitettaisi keskeneräisistä asioista, valiokunnan puheenjohtaja Johanna Ojala-Niemelä (sd) sanoi keskiviikkona viitaten vuotoihin Haavisto-asiassa.Suomessa - pienessä maassa - elää merkillisen vahvana poliittinen ajattelu, jossa keskeneräisistä asioista ei olisi soveliasta kirjoittaa ja puhua julkisuudessa.Vaikenemisen kulttuuria piti omalla toiminnallaan yllä pääministeri Matti Vanhanen (kesk), joka vuonna 2007 kehotti ministereitään olemaan puhumatta julkisesti keskeneräisistä asioista.Kun ohjeistuksesta uutisoitiin, pääministeri Vanhanen vastasi - kuinkas muutenkaan - että ”en kommentoi”.Ehkä ei ollut sattumaa, että Vanhasen puheenjohtajakaudella keskustaa lähellä olevassa Nuorisosäätiössä rehotti suhmuroinnin kulttuuri.Kun ei puhuta, syntyy tilaa eettisesti ja moraalisesti arveluttavalle politiikalle, jopa laittomuuksille.Lopulta vaikeneminen ja maan tavaksi kutsuttu poliittinen kulttuuri johtivat absurdiin tilanteeseen, jossa Vanhanen oli valtioneuvoston istunnossa pääministerinä nuijimassa pöytään Raha-automaattiyhdistyksen avustuksia. Niitä meni Nuorisosäätiölle, joka antoi vaalirahaa Vanhaselle.Perustuslakivaliokunta katsoi, että Vanhanen rikkoi tuottamuksellisesti virkavelvollisuuttaan, mutta menettely ei ollut törkeän huolimatonta. Vanhasen olisi siis pitänyt tietää toimivansa lainvastaisesti, mutta hän ei rikkonut huolellisuusvelvoitettaan törkeästi. Näin ollen perustuslakivaliokunta katsoi Vanhasen tapauksessa, ettei ministerin korotettu syytekynnys ylittynyt.Lainvastaisesti Vanhanen silti toimi. Siitä ei jäänyt epäilystä.Avoimemmassa poliittisessa kulttuurissa Nuorisosäätiön lehmänkaupat olisivat saattaneet jäädä tekemättä. Julkisella keskustelulla on politiikan moraalia tervehdyttävä vaikutus.Syksyn mittaan monet perustuslakivaliokunnan työtä tuntevat poliitikot sanoivat, että eivät voi kommentoida ulkoministeri Pekka Haaviston (vihr) ministerivastuututkintaa. Taustaksi - kuten sanonta kuuluu - he olivat asiasta valmiita keskustelemaan, ja hyvä niin.Vaikka esimerkiksi perustuslakivaliokunnan asiakirjat on luokiteltu asian käsittelyn ajaksi salaisiksi, ei se tarkoita sitä, että tiedotusvälineiden ei pitäisi yrittää hankkia tietoja käsittelyn vaiheista ja sisällöstä.Iltalehti esimerkiksi kertoi jo lokakuun alussa, että perustuslakivaliokunnan kannaksi oli vahvasti esillä, että valiokunta antaa Haavistolle moitteet, mutta ei esitä syytteen nostamista.Maanantaina IL uutisoi ensimmäisenä tiedotusvälineenä, että Haavisto välttyy valtakunnanoikeudelta.Keskiviikkona IL julkaisi otteita valiokunnan mietintöluonnoksesta. Nämä kaikki kirjoitukset edustivat klassista journalismia, jossa laillisin tiedonhankintamenetelmin lukijoille pyrittiin kertomaan yhteiskunnallisesti poikkeuksellisen tärkeän asian käsittelystä.Vaikka asiakirjat ja keskustelut olisivat ei-julkisia, siitä ei seuraa sitä, etteikö niiden sisällöstä kertominen olisi demokratiassa arvokasta. Näin kyetään pitämään yllä painetta siitä, että poliitikot tekevät oman työnsä perustuslakivaliokunnassa mahdollisimman huolellisesti.Jos salaisista asioista ja keskusteluista ei vuodettaisi toimittajille tietoja, suomalaiset tietäisivät liian vähän vaikkapa maamme ulko- ja turvallisuuspolitiikasta ja maamme Venäjä-suhteen todellisesta tilasta ja sotilaallisesta varautumisesta Venäjän-uhkaan.Usein vuoto tapahtuu siten, että lähde antaa toimittajalle luvan kirjoittaa salaisia tietoja niin sanotusti omissa nimissään. Vuodot ja nimettömät lähteet ovat aidon demokratian elinehto.Ilman niitä julkinen keskustelu kuihtuisi latteuksiksi, eikä poliitikoille syntyisi painetta puhua asioista avoimemmin myös julkisuudessa. Väärinkäytökset ja moraalisesti arveluttavat ratkaisut sekä valtakamppailut jäisivät helposti pimentoon.Juha Sipilän pääministerikaudella virka-asunnolta Kesärannasta lähdettiin jopa auton peräkontissa. Tommi Parkkonen / ILPoliitikkojen tapa kritisoida vuotoja vaarantaa demokratiaa.Vallan huipulla on paljon epätervettä suhmurointia ja vääränlaista luottamusta, joista lähteiden on voitava vuotaa tietoja toimittajille.Viime vaalikaudella perussuomalaisten valtiosihteeri Samuli Virtanen poistui ministeriauton takakontissa pääministerin virka-asunnolta. Iltalehti paljasti asian 9. marraskuuta 2017.Jos ei olisi tapahtunut vuotoa, pääministeri Juha Sipilä (kesk) ei taatusti olisi pukahtanut tapaamisesta, jonka paljastuminen teki tyhjäksi Sipilän väitteen, että hän olisi koskaan aidosti neuvotellut Jussi Halla-ahon kanssa hallitusyhteistyön jatkamisesta tämän noustua perussuomalaisten puheenjohtajaksi.Holmströmiläisessä lehmänkauppojen maailmassa takakontissa voidaan toki matkustaa.Osa toimittajien ammattietiikkaa ja -taitoa on arvioida, onko vuodettu tieto luotettavaa ja onko asialla niin suurta yhteiskunnallista merkitystä, että uutisen tekeminen on perusteltua.Perustuslakivaliokunnan vuodoista keskusteltaessa on syytä muistaa sekin, että viime vaalikaudella valtiovarainministeriön virkamiehet eivät antaneet eduskunnan valiokunnille riittäviä tietoja sote-uudistuksen todellisista vaikutuksista.Ilman vuotoja tämäkään poliittinen väärinkäytös ei olisi tullut yleisön tietoon.Taitaa olla niin, että kritisoidessaan vuotoja poliitikko ei joko ymmärrä, mistä puhuu, tai yrittää suojella omaa ja puolueensa etua.Aika usein käy niin, että kun aihe on eri, sama poliitikko vuotaa itse tietoja ymmärtäen vuotojen arvon demokratialle.Jännitteinen suhde poliitikkojen ja toimittajien välillä on hyväksi demokratialle - ja vuodot ovat tärkeä osa tätä pohjimmiltaan symbioottista suhdetta. Sellaisia päätöksiä, jotka eivät kestä julkista keskustelua, ei pidä tehdäkään.",2
257,"Hallitus päättää vappuviikolla, avataanko Suomessa koulut osittain tai kokonaan 14. toukokuuta alkaen.Lukuvuotta olisi jäljellä 12 lähiopetuspäivää. Suvivirttä lauletaan tänä vuonna virtuaalipäättäjäisissä lauantaina 30. toukokuuta.Opettajien ammattijärjestö OAJ vastustaa lähiopetuksen jatkamista. Sen mielestä lasten ja nuorten pitäisi palata lähiopetukseen vasta elokuussa, jolloin alkaa lukuvuosi 2020–2021.Monien opettajien ajatuksia kalvaa kuolemanpelko, mikä on inhimillistä.– Meiltä kysytään, kuka kantaa vastuun, jos joku todella saa tartunnan koulussa ja kuolee sen seurauksena koronaan. Nämä huolet ovat aitoja, ja olemme välittäneet huolet päättäjille. Jos koulut päätetään avata, pitää päättäjien kantaa vastuunsa ja vastata henkilöstön huoliin, koulutusjohtaja Heljä Misukka vaatii OAJ:n tiedotteessa.Ei siinä ole enää mitään vastuuta kannettavaksi, jos joku kuolee.Kuolema on lopullinen asia.Jo maaliskuun alussa Suomessa oli koronatapauksia, joissa alakouluikäinen lapsi sai epäonnekseen tartunnan koulussa, mikä johti hänen vanhempiensa vakavaan sairastumiseen.Sama riski on olemassa toisin päin: oireeton tai lieväoireinen lapsi voi epäonnekseen tartuttaa opettajansa. Tämä voi kuolla koronaan – aivan kuten Misukka sanoo.Turvaväleistä on melko hyödytöntä puhua lasten ja nuorten koulumaailmassa.Luokkatila on niin ikään luokkatila, eikä se muuksi muutu, vaikka ikkunaa pitäisi auki tai tuoleja siirtelisi erilaisiin koronamuodostelmiin.Opettajien kuolemanpelkoa ei käy vähätteleminen.Sitten on se toinen puoli asiasta.Hallituksen harkintapuntarissa painavat lasten oikeudet ja sosiaalipoliittiset perusteet.Pääkaupunki Helsingissä noin viidennes peruskoululaisista noutaa päivittäisen ruokansa koululta. Koulunkäyntiavustajat jakavat nimikoidut annokset.Viidensadan oppilaan perinteikkäässä lähiökoulussa ruoanhakijoita on satakunta.Naapurikaupunginosan koululle on toimitettu kylmäkontti, jonka edestä avustajat jakavat ruoka-annokset.– Toiveena on, että  haku tapahtuisi sukunimen aakkosten mukaisissa ryhmissä. Sukunimen alkukirjaimen A–J mukaan noutavat ruuat klo 12.00–12.30. Sukunimen alkukirjaimen K–R mukaan noutavat ruuat klo 12.30–13.00. Sukunimen alkukirjaimen mukaan S–Ö noutavat ruuat klo 13.00–13.25. Noudattakaa ruokia noutaessa turvallisia etäisyyksiä muihin (2–3 m). Ruuanjakelupaikalta poistutaan heti, kun ruuat on saatu, rehtori kirjoittaa Wilma-viestissään.Ohjeistus on kuin armeijan alokasleirillä. Sielläkin noutopaikalta pitää poistua rivakasti – ilmasuojaan tosin.Lasten ei onneksi tarvitse jonottaa korkeassa polviasennossa eikä pitää silmällä rynnäkkökivääriään, jonka pikkusimputukseen taipuvainen alikersantti saattaisi huolimattomalta viedä sotilaskoulutuksen nimissä.Perusteltu rinnastus armeijan käytäntöihin auttanee ymmärtämään, että elämme koronakriisissä aitoa poikkeusaikaa.Silloin jokaisen ammatin syvin olemus puskee pintaan.Husissa on tehty laskelma siitä, kuinka monta lääkäriä maan suurimmassa sairaanhoitopiirissä mahdollisesti menehtyy koronaepidemiassa työssä saadun tartunnan seurauksena.Luku on yli kymmenen.Opettaja ei ammattia valitessaan ole joutunut pohtimaan, onko hän lääkärin tavoin valmis altistumaan työssään lukuisille erilaisille tarttuville taudeille.Sen sijaan opettajankoulutukseen hakevan nuoren on täytynyt ymmärtää, että ammatissaan hän on osa yhteiskunnan poikkeusolojen selkärankaa. Sama pätee esimerkiksi poliiseihin ja tuomioistuinten työntekijöihin.Näihin ammattiryhmiin kuuluvia ei myöskään uhkaa koronakriisissä työttömyys tai edes suuri ansioiden menetys.Turvatusta ammattiasemasta seuraa velvollisuuksia.Keskeisin niistä on mennä työhön, jos se on yhteiskunnan kokonaisedun mukaista.Jos koulut avataan hetkeksi ennen kesälomia, kyse on sosiaalipoliittisesta ratkaisusta. Silloin valtio haluaa, että joku viranomainen – tässä tapauksessa opettaja – näkee kaikki suomalaiset lapset ja nuoret omin silmin kahden kuukauden tauon jälkeen ja arvioi, voivatko nämä hyvin.Suomalaisissa kodeissa on kurjuutta, köyhyyttä ja välinpitämättömyyttä – julmuuttakin.Tämä unohtuu herkästi kansallisen selviytymiseetoksen keskellä.Osa lapsista ja nuorista on kadonnut opettajiltaan. He eivät vastaa viesteihin eivätkä puheluihin. Wilma-viestijärjestelmä huutaa heidän sarakkeissaan punaista.Lasten ja nuorten näkeminen antaisi opettajille paremman mahdollisuuden tehdä tarvittavat lastensuojeluilmoitukset. Joku lapsi uskaltaisi ehkä kertoa huonoista kotioloistaan, kun kohtaisi koulussa turvallisen aikuisen.Äitienpäivänä 2012 murhatun Vilja Eerikan muiston kunniaksi järjestettiin mielenilmaus eduskuntatalon portailla keväällä 2013.  John PalménOma isä ja tämän naisystävä murhasivat 8-vuotiaan Eerikan tukehduttamalla äitienpäivänä 2012. Ihmisen käsityskyvyn ylittänyt julmuus johti vuosia jatkuneeseen keskusteluun suomalaisen lastensuojelun ja hyvinvointivaltion tilasta.Vähitellen tapaus unohtui, eivätkä poliitikot kyenneet uudistamaan sosiaalityön käytäntöjä ja vähentämään byrokratiaa, kun heidän energiansa hupeni riitelyyn soten hallintomallista.Eerikan nimen mainitseminen on tarpeen, jotta asian tärkeys ei unohtuisi.Entä jos koronakriisi tuottaa uusia Eerikoita siksi, että huolehtivat aikuiset menettävät näköyhteyden vaarassa oleviin lapsiin?On mahdotonta arvottaa, onko esimerkiksi parin lapsen hengen pelastaminen sen arvoista, että kymmenen opettajaa menehtyy koronatautiin.Poikkeusoloissa kaikkiin kysymyksiin ei ole oikeita vastauksia. On vain valintoja – ja jonkun ne on tehtävä.Absurdeimmillaan vastaavat valinnat ovat Suomen historiassa olleet sodassa.Isoisäni tentti lukion viimeisen luokan saksan arvosanan vastaamalla kysymyksiin Viipurin linnassa kesäkuussa 1944, muutamaa päivää ennen sukulaistensa kotikaupungin katkeraa menetystä.Viipurista hän siirtyi Tali–Ihantalan etulinjaan.Kesken kiivaimpien taisteluiden korsuun saapui Mikkelin lyseosta kirje: tentti hyväksytty.Pojanpojalleen isoisä kertoi aikanaan, että kirje lisäsi yksittäisen tykinjohtajan halua voittaa taistelu ja säilyä hengissä – kun koulu kerran piti pintansa ja kannusti nuoria pyrkimään elämässään eteenpäin, niin kyllähän se houkutteli näkemään, mitä tulevaisuudella olisi tarjottavanaan.Ja paljonhan sillä oli.Valintojakin piti kuulemma tehdä. Sijoitammeko Boforsin it-tykin tähän vai tuohon? Kerran lentopommi räjähti muutamien metrien päässä. Valtavan paineaallon heittämä maa-aines hautasi alleen tykinjohtajan. Kaverit kaivoivat esiin. Sääreen tuli haava, ja saappaan repeäminen harmitti, mutta arvokkain ja ainoa säilyi.Jos tykki olisi ollut lähempänä osumakohtaa tai aavistuksen kauempana siitä, huonosti olisi käynyt.Maataistelulaivueen lähtiessä syöksyyn, piti valita sekunti, jolla antaa tulikomennon. Väärä valinta olisi vienyt hengen omilta - oikea valinta vei sen vihollisen lentäjältä.Korona on rauhanaikojen vitsaus, tappava sellainen.Opettajat ovat suoriutuneet työstään hienosti.Jos hallitus ensi viikolla arvioi, että opettajien on aika kohdata lapset ja nuoret fyysisesti, heidän on syytä tehdä se ammattiylpeyttä tuntien.Koulu ja sen opettajat ovat Suomen satavuotisen itsenäisyyden ajan olleet yhteiskunnan vankinta ja taipumattominta selkärankaa – ja sen on kestettävä koronakriisissä. Samalla muun yhteiskunnan on huolehdittava etujoukkojen työturvallisuudesta.Valittujen on tunnettava poikkeusoloissa aina vastuunsa ja oltava ylpeitä siitä, että juuri he saavat sitä kantaa. Olivatpa he sitten sotilaita, opettajia tai lääkäreitä.",2
258,"Työmarkkinakevät oli kiihkeä ja jännitteinen.Ilman koronakriisiä siitä olisi kirjoitettu palstametreittäin juttuja. Työehtosopimusneuvotteluissa sovitaan suomalaisten palkoista ja työehdoista, siis rahasta ja lomista.Se kiinnostaa ihmisiä ja on suomalaisen politiikan kovinta ydintä, jota vastaavasti ei ole se, mitä joku poliitikko minäkin päivänä kirjoittaa sosiaalisessa mediassa.Kunta-alan satojen tuhansien työntekijöiden uudet työehtosopimukset hyväksyttiin torstaina.Alun perin hoitajajohtajat Millariikka Rytkönen ja Silja Paavola olivat valmistautuneet johdattamaan hoitajat lakkoon.Tehyssä ja SuPerissa jäsenistöä oli ainakin vuoden ajan kiihotettu lakkoherkkään tilaan. Kiihottaminen tarkoittaa tässä yhteydessä agitaatiota.Kielitoimiston sanakirjassa poliittisen agitaattorin merkityssisällöksi on annettu yllyttäjä ja kiihottaja.Ennen kunta-alan neuvotteluiden alkua Tehyn puheenjohtaja Rytkönen vaati julkisesti pääministeri Sanna Marinin (sd) hallitukselta suoraa osallistumista työmarkkinakierrokseen.– Valtiolta me eli Tehy ja Super yhdessä riennämme sitä pyytämään. Pylvästalossa päätetään yhteisistä rahoistamme. Avun täytyy tulla sieltä, Rytkönen painotti Iltalehdelle joulukuussa.Tehyn puheenjohtaja vaati Marinin hallitukselta ylimääräistä 100 miljoonan euron valtionapua kuntien perusrahoitukseen, jotta hoitajien palkankorotusvaatimus olisi ollut mahdollista toteuttaa.Tehyn ja SuPerin erillisvaatimus 1,8 prosenttia muita aloja suuremmista palkankorotuksista olisi maksanut toteutuessaan kuntataloudelle 137 miljoonaa euroa vuonna 2020.Hoitajien vaatimassa kymmenvuotisessa palkkaohjelmassa vuotuinen kustannusvaikutus olisi kertautunut siten, että vuonna 2021 se olisi ollut 276 miljoonaa euroa ja vuonna 2026 jo yli miljardia euroa.– Kymmenessä vuodessa kokonaiskustannus olisi kuntien taloudessa kahdeksan miljardia euroa, työnantajia edustavan KT Kuntatyönantajien työmarkkinajohtaja Markku Jalonen päivitteli tammikuussa.Jalonen luonnehti hoitajien vaatimuksia ”täysin ylimitoitetuiksi”.Vaatimuksen mittaluokka oli kieltämättä posketon, kun ottaa huomioon sen, kuinka vähissä kuntien rahat olivat jo ennen koronakriisiä.– Kuntien taloustilanne on lyhyesti sanottuna huono. Minulle tulee kunnista paljon viestiä, että ei ole varaa juuri minkäänlaisiin palkankorotuksiin, koska rahat eivät tahdo riittää nykyistenkään velvoitteiden hoitamiseen. Noin 70 kuntayksikössä on ollut yt-neuvottelut päällä viime vuonna. Talouden kurimus valitettavasti jatkuu, Jalonen kertoi IL:lle.Työnantaja piti Jalosen mukaan oikeudenmukaisuuskysymyksenä sitä, että yhden ammattiryhmän palkkoja ei lähdetty erikseen korottamaan muiden julkisen sektorin alojen työntekijöiden kustannuksella.Juttu jatkuu kuvan jälkeen.Hoitajien muita suuremmat palkankorotukset olisivat olleet pois opettajien sekä lastentarhanopettajien ja lastenhoitajien kukkaroista.Kukaan tuskin voi käsi sydämellä sanoa koronakevään jälkeen, etteivätkö myös koulujen ja varhaiskasvatuksen eri ammattiryhmät olisi ansainneet palkankorotuksiaan.Edelliset työehtosopimukset umpeutuivat kunnissa maaliskuun lopussa.Tehyn ja SuPerin lakkoa oli koko talven ajan uumoiltu toukokuulle.Niin työnantajien Jalonen kuin muut ay-johtajat, esimerkiksi Opetusalan ammattijärjestö OAJ:n Olli Luukkainen, olivat tehneet hoitajille selväksi, että vain näille räätälöityjä korotuksia ei ollut luvassa.Lakko näytti enemmän kuin todennäköiseltä.Siitä olisi tullut pääministeri Marinille koetinkivi. Pieni- ja keskituloiset hoitajat ovat SDP:n äänestäjäkunnan ydintä - tai ainakin heidän on oltava sitä, jos sosiaalidemokraatit mielivät menestyä vaaleissa.Antti Rinne ei selvinnyt postilakosta.Varoittavan esimerkin jälkeen Marin tuskin olisi voinut luvata hoitajille rahaa suoraan valtion kirstusta. Silti Rytkönen ja Paavola olisivat vaatineet julkisuudessa rahaa juuri Marinilta, tietäen tämän ja SDP:n aseman vaikeaksi.Koronakriisi pakotti agitaattorit luopumaan aikeistaan, vaikka he lähes viimeiseen asti pohtivat, voisiko hoitajien työtaistelu sittenkin tulla kyseeseen. Realismi otti voiton idealismista - tai pitäisikö sanoa sosialismista, jossa julkinen valta maksaisi ihmisten palkat yli varojensa.Nyt niin opettajat, hoitajat kuin lääkärit saavat prosentuaalisesti yhtä suuret palkankorotukset.Kustannusvaikutus on 23 kuukauden sopimuskaudella 3,04 prosenttia. Se vastaa vientiteollisuuden viime syksynä määrittelemää niin sanottua yleistä linjaa.Ensimmäinen yleiskorotus tapahtuu 1. elokuuta. Sen suuruus on 26 euroa, kuitenkin vähintään 1,22 prosenttia. Toinen, yhden prosentin suuruinen yleiskorotus tehdään 1. huhtikuuta 2021.Paikallinen sopiminen on kunnissa jo arkipäivää.Ensi vuoden huhtikuussa voimaan astuu niin sanottu paikallinen järjestelyerä. Se tarkoittaa sitä, että toiset saavat palkankorotuksia ja toiset eivät.Sen suuruus on kunnallisessa yleisessä virka- ja työehtosopimuksessa (KVTES) ja useassa muussa kunta-alan sopimuksessa 0,8 prosenttia palkkasummasta.Paikallisesti jaettavilla palkankorotuksilla on kahtalainen tarkoitus.Joko niillä nostetaan palkkakuopassa olevan yhdessä valitun työntekijäryhmän palkkoja tai sitten ne jaetaan työnantajan valitsemille työntekijöille.Pelkät yleiskorotukset eivät kannusta julkisen sektorin työntekijöitä ponnistelemaan työssään, koska niitä saa, vaikka tekisi työnsä puoliteholla.Pieni sisäinen kilpailu ei ole opetus- tai hoivatyössä pahasta, vaikka työn tuottavuus on koulutuksessa ja terveydenhuollossa vaikeammin mitattavissa kuin autotehtaassa.Esimerkiksi hoitajia on hellitty kunta-alan sisällä. He ovat saaneet palkankorotusten paikallisista järjestelyeristä suhteessa merkittävästi enemmän kuin heidän osuutensa KVTES:n palkkasummasta olisi edellyttänyt.Kunnallisen terveydenhuollon palkkasumma on ollut noin 40 prosenttia KVTES:n koko palkkasummasta. Tammikuussa 2019 terveydenhuollon työntekijät saivat 60,4 prosenttia järjestelyerästä eli paikallisesti jaetuista palkankorotuksista.– Hoitajat ovat hyötyneet nykyisestä KVTES-järjestelmästä, Jalonen arvioi talvella. Työnantaja vastusti Tehyn ja SuPerin vaatimusta erillisestä hoitajien työehtosopimuksesta, mutta joutui taipumaan.Uusi sote-sopimus astuu voimaan 1. syyskuuta 2021. ”Palkkatasa-arvon edistämistyö aloitetaan työryhmässä, jonka tehtävänä on selvittää 28. helmikuuta 2022 mennessä kunta-alan palkkatasa-arvoon ja ansiokehitykseen liittyviä kysymyksiä”, Tehy kertoo jäsenistöllensä verkkosivuillaan.Sattumoisin palkkatyöryhmän uurastus loppuu samana päivänä kuin umpeutuu nyt solmittu kunta-alan työmarkkinaratkaisu.Tammi-helmikuussa 2022 - eli vain reilun puolentoista vuoden päästä - Tehy ja SuPer vääntävät KT Kuntatyönantajien kanssa täydellä voimallaan oman sote-sopimuksensa sisällöstä.– Tämä on upea saavutus. On hienoa olla tekemässä historiaa!Näin iloitsee palkkaväännössä tennislukemin 0-6 hävinnyt Rytkönen Tehy-lehdessä.Miksi agitaattori juhlii?Vastaus löytyy haastattelun seuraavasta virkkeestä: ”Alan oma sopimus on tärkein väline, jolla vihdoin pääsemme toden teolla korjaamaan alan palkkausta ja työehtoja.”Rytkösen ilon perusteita on syytä selventää.Hoitajat saivat haluamansa lakkoaseen, kun he pääsevät jatkossa neuvottelemaan ikioman sote-sopimuksensa sisällöstä. Samalla 2020-luvun koronatalouteen virittyi lujaa tikittävä kiistakello.Rytkönen ei peittele sitä, että vain puolentoista vuoden päästä hän yrittää ajaa hoitajille läpi muita aloja tuntuvasti suuremmat palkankorotukset.Työmarkkinariidasta on syytä odottaa repivää. Kun kunnat ovat kärsineet miljardien koronamenetykset, niiden tavoitteena lienee pikemminkin leikata palkkakustannuksia kuin maksaa lisää palkkoja.Käytännössä lienee niin, että jo nyt sovitut julkisen sektorin palkankorotukset lisäävät työttömyyttä. Kymmenet kunnat todennäköisesti irtisanovat lähivuosina työntekijöitään koronakriisin seurauksena.Jäljelle jäävät työntekijät kokevat työtaakkansa nousevan, mikä johtaa työntekijän näkökulmasta oikeutettuun vaatimukseen palkankorotuksesta. Hoitajien työtaistelu vaikuttaa melko todennäköiseltä siksi, että kahta kertaa Rytkönen ei omaa taipumistaan pysty tehyläisille perustelemaan. Kunnilla ei myöskään ole rahaa, joten vapaaehtoisesti ne tuskin antavat työmarkkinoiden sote-pöydässä periksi Tehylle ja SuPerille.Sekin on rehellisesti todettava, että harvaa palkansaajaa kiinnostaa yleinen työllisyystilanne, jos siitä huolta kantaminen tarkoittaa vuosikausiksi omista palkkatoiveista luopumista.Tehyläiset - ja aika usein muutkin palkansaajat sekä yrittäjät - ovat halukkaita käymään toisten kukkarolla.Palkansaajia on Suomessa noin 2,4 miljoonaa.KT:n tutkimuspäällikkö Mika Juutinen laski neuvottelupöydässä, että hoitajien erilliskorotukset olisivat merkinneet noin 333 euron tulonsiirtoa jokaiselta palkansaajalta hoitajille joka vuosi 10 vuoden ajan.Jokaisen veronmaksajan kunnallisveroprosenttia olisi pitänyt korottaa noin 0,8 prosenttiyksiköllä kymmeneksi vuodeksi, jotta kunnat olisivat pystyneet rahoittamaan hoitajien vaatimukset.Palkkaverotus on Suomessa valmiiksi kireää, eikä veronkorotuksiin ole juurikaan varaa. Ne tukahduttaisivat maasta yritteliäisyyttä - esimerkiksi yksilön halua ponnistella työelämässä kohti parempia ansioita.Harva laittoi merkille, että kunta-alan ratkaisu pitää sisällään toisenkin rakenteellisen muutoksen: varhaiskasvatuksen opettajat siirtyvät KVTES:sta opettajasopimuksen eli OVTES:n piiriin vuonna 2021.– Tästä tulee arvostettu olo. Tuntuu siltä, että koulutuksellamme ja osaamisellamme on merkitystä, ja sillä, että päiväkodeissa työskentelee pedagogisesti koulutettuja opettajia, varhaiskasvatuksen opettaja Sanna Jauhiainen iloitsee OAJ:n verkkosivuilla.Arvostus on usein palkkaa tärkeämpi asia työelämässä, mutta OVTES:n laajeneminen antaa myös OAJ:lle lisää neuvotteluvoimaa.Jos opettajat kokevat, että hoitajat yrittävät haalia itselleen kaikki roposet, he voivat jatkossa painostaa työnantajaa pysäyttämällä neuvottelut OVTES:n sisällöstä. Mahdollinen lakko tarkoittaisi sitä, että varhaiskasvatus, perusopetus ja toisen asteen koulutus pysähtyisivät yhtäaikaa.Vipuvarren vääntövoimaa kasvattaa se, että uudistettu varhaiskasvatuslaki lisää korkeakoulutetun työvoiman osuutta varhaiskasvatuksen yksiköissä.Kunta-alan ratkaisu kiihdyttää kehitystä, jossa palkansaajien keskusjärjestöjen Akavan, SAK:n ja STTK:n merkitys pienenee.Valta on siirtymässä vahvoille ammattiliitoille. Väkivahva SAK:lainen Teollisuusliitto saa rinnalleen vahvan Akavalaisen OAJ:n ja vahvan STTK:laisen Tehyn.Osa hallituspuolueiden poliitikoista elättelee toiveita jonkinlaisesta koronakriisin jälkeisestä tuposta eli keskitetystä sopimuksesta.Sellaiseen Teollisuusliitto, OAJ ja Tehy eivät taida olla valmiita, kun ne ovat juuri päässeet eroon kiroamistaan kiky-tunneista.Sen sijaan ay-johtajat valmistautuvat ottamaan yhteen työnantajien EK:n ja KT:n kanssa. Paikallista sopimista haluavilla työnantajilla tuskin on mitään sitä vastaan.Hirmuista ja mielenkiintoista, tuumaavat monet työmarkkinoiden logiikkaa tuntevat.",2
259,"Koronakriisi vei kesäkuussa 2020 lähes kaiken julkisen huomion.Demaripääministeri Sanna Marinin henkilökohtainen suosio oli silloin korkeimmillaan.Pinnan alla kuitenkin tapahtui: Elinkeinoelämän keskusliiton EK:n hallitus päätti, että työ vasemmistohallituksen valtakauden päättämiseksi pitäisi aloittaa hyvissä ajoin.Kesäkuun 9. päivän aamuna vahvistettiin säännöt Pro Markkinatalous ry:lle.Yhdistyksen tarkoituksena on edistää yrittäjyyttä, omistajuutta ja vastuullista markkinataloutta.Kiinnostavaa on lukea säännöistä, mitä kaikkea yhdistys voi tehdä tarkoituksensa toteuttamiseksi.”Seurata toimintaympäristön yhteiskunnallista, poliittista ja taloudellista kehitystä”, kuuluu ensimmäinen kohta.Oleellista on havaita, millaisia muutoksia yhteiskunnassa oli tapahtunut ennen kuin EK:n piirissä päätettiin uuden yhdistyksen perustamisesta.Vuonna 2019 valtaan oli noussut vasemmistojohtoinen hallitus. Kerta oli ensimmäinen 20 vuoteen.Edellisen kerran Sdp oli voittanut eduskuntavaalit vuonna 1999.Sdp:tä ei myöskään johdattanut suurimmaksi puolueeksi oikeistodemari, vaan aatteen mies Antti Rinne.Kun ay-taustaiset demarit saunoivat syksyllä 2013 Vierumäellä ja pyysivät Rinnettä haastamaan puoluejohtaja Jutta Urpilaisen seuraavan kevään puoluekokouksessa, he halusivat Sdp:n johtoon ihmisen, joka ei pelännyt haastaa vallalla ollutta kokoomuslaista taloushegemoniaa.”Jonkun helvetti piti antautua kilpailemaan puheenjohtajan paikasta, jotta muutos oli mahdollinen”, Rinne kertoo elämäkerrassaan. ”Samalla päätimme, että ehdokkaalla pitää olla poliittinen linjapaperi, josta hän saa käyttövoimaa väittelyihin.”Rinteen kampanjapäälliköksi lupautui pitkän linjan ay-demari Vesa Mauriala.Urpilaista piti liian oikeistolaisena muuan nuori tamperelainen.Sanna Marin tuki Rinnettä ja kohosi Seinäjoen puoluekokouksessa tämän vanavedessä Sdp:n varapuheenjohtajistoon.Rinne ja Marin onnistuivat murtamaan porvarillisen hegemonian viisi vuotta myöhemmin: kevään 2019 vaalien seurauksena Suomessa on vallassa vasemmistolainen pääministeri.Tämä on avannut tien valtaan myös kaupunkien nuorille vasemmistointellektuelleille, kuten vasemmistoliiton puheenjohtajalle Li Anderssonille.Marin ja Andersson ovat molemmat karismaattisia – ja aitoja vasemmistolaisia.On täysin ymmärrettävää, että porvaririntamalla heitä kunnioitetaan vakavasti otettavina poliittisina kilpailijoina.Pro Markkinatalous kertoo säännöissään, että yhdistys aikoo ”rahoittaa avustuksia ja lahjoituksia antamalla yksityishenkilöitä ja yhteisöjä, joiden tavoitteena on toimia yhteiskunnallisesti tai poliittisesti yhdistyksen tarkoitusta tukevalla tavalla”.Puhdasverinen vaalirahayhdistys siis – ja sellaisena avoin ja laillinen.TT-säätiö on jo lahjoittanut Pro Markkinataloudelle 250 000 euroa.Niin sanottu vanha raha on yhdistyksen takana. Teollisuuden ja Työnantajain Keskusliiton (TT) -säätiö perustettiin vuonna 2004, kun TT:n taival keskusjärjestönä päättyi EK:n perustamisen yhteydessä.Iltalehti kertoi kuluneella viikolla, että EK:n perustaman yhdistyksen tavoitteena on kerätä vaalirahaa 1,5 miljoonaa euroa.On ilmeistä, että leijonanosa siitä menee kokoomuksen, Rkp:n ja keskustan ehdokkaille. Toki yhdistys myöntänee tukea Ville Skinnarin kaltaisille oikeistodemareille ja Atte Harjanteen kaltaisille oikeistovihreille, jos nämä vaalirahaa Pro Markkinataloudelta pyytävät.Kamppailu kevään 2023 eduskuntavaalien voitosta alkoi toden teolla sunnuntaina 21. marraskuuta Helsingissä.Anderssonin vastasivallus toi näkyville valtavat panokset.”Hyvät ystävät ja toverit, kuinka moni teistä huomasi tällä viikolla uutisen, jossa kerrottiin Elinkeinoelämän keskusliiton alaisuuteen perustetun Pro Markkinatalous ry:n suunnitelmista seuraavien eduskuntavaalien ja osittain myös sote-vaalien kampanjarahoituksen suhteen?” Andersson aloitti linjapuheensa vasemmistoliiton puoluevaltuuston kokouksessa.Uutinen oli, että EK tämän yhdistyksen kautta aikoo kanavoida ainakin puolitoista miljoonaa euroa tukeakseen ”uudistuvaa ja vastuullista markkinataloutta” ajavia ehdokkaita. Tavoitteena on seuraavaksi saada hallitus, joka ”ymmärtää markkinataloutta”.Retoriikka tovereista ja porvareista vahvistaa jälleen kerran, että jako vasemmistoon ja oikeistoon ei ole kadonnut suomalaisesta yhteiskunnasta minnekään.”Vaikuttamisessa on kyse EK:n ja muiden elinkeinoelämän vahvojen etujärjestöjen tavoitteesta saada nykyinen valta vaihdettua Suomessa ja porvarihallitus takaisin valtaan. Tällä hallituksella on selvästi vahvoja vastavoimia, jotka eivät halua nähdä jatkoa sille sosiaaliselle ja ekologiselle kestävyydelle, joka nyt on ohjannut päätöksentekoa”, Andersson jatkoi.Taitavana sanankäyttäjänä Andersson muistutti oman puolueensa kannattaneen perustamisestaan lähtien markkinataloutta. ”Markkinataloudesta tässä ei tietenkään ole kyse, koska yksikään eduskuntapuolue ei vastusta markkinataloutta”, hän ironisoi.Kyse onkin mielikuvista ja siitä, ketkä maksavat veroja ja kuinka paljon.Sdp ja vasemmistoliitto haluaisivat esimerkiksi kiristää listaamattomien yritysten osinkoverotusta.Puolitoista miljoonaa euroa on suomalaisessa vaalirahoituksessa muhkea summa.Sen avoimessa jakamisessa piilee myös riskinsä, jos demarit ja vasemmistoliittolaiset onnistuvat ruokkimaan mielikuvaa hyhmäisestä porvarillisesta vaalirahasta.Osa ay-liikkeen suuren rahan vaalitempauksista on kääntynyt itseään vastaan.Kun Sdp vuonna 2007 kärsi karvaan vaalitappion, Antti Kalliomäki kokosi totuuskomissioksi nimetyn ryhmän, joka kirjoitti yli satasivuisen itseruoskintaraportin.Yhdeksi vaalitappion syyksi nimettiin SAK:n rahoittamat tv-mainokset, joissa Oiva Lohtander oli näytellyt mässäilevää porvaria.Kokoomus oli mainostanut itseään työväenpuolueena, eikä sosialidemokraattien rakentama vastakkainasettelu ollut vedonnut äänestäjiin. ”SDP ottaa etäisyyttä SAK:hon”, Yleisradio otsikoi raportista kertoneen uutisensa kesäkuussa 2007.Silloin vastakkainasettelu ei vedonnut äänestäjiin, mutta 2020-luvun alussa taitaa olla toisin.EK on jälleen lähellä kokoomusta ja rkp:tä, ay-liike lähellä Sdp:tä ja vasemmistoliittoa.Luvassa on kiihkeä ja kiehtova, puolitoista vuotta kestävä vaalikamppailu.",2
260,"Sisäministeri Maria Ohisalo (vihr) on kertonut, että poliisien määrä nousee Suomessa ensi vuonna 7 500 poliisiin. Vaikka Suomen sinivuokoista puolet keskitettäisiin Uudellemaalle, ulkonaliikkumiskieltoja olisi mahdotonta valvoa.Kolmivuorotyössä laajaan maakuntaan riittäisi kerrallaan vain tuhatkunta kiellon valvojaa.Teoreettinen esimerkki havainnollistaa sitä, miten vieraalta suomalaisista tuntuu ajatus liikkumisvapauden rajoittamisesta.Valtioneuvosto on perimmäisten kysymysten äärellä.Ulkonaliikkumiskielto tarkoittaisi jokaisen vielä auki olevan palvelun sulkemista pois lukien ruokakaupat ja apteekit.Kieltoa olisi mahdotonta valvoa, ellei puolustusvoimien upseeristoa, sopimussotilaita ja varushenkilöitä tuotaisi laajasti poliisin virka-avuksi kansalaisia pysäyttelemään ja näiltä liikkumisen perusteluita kysymään.Vuosi sitten Uudenmaan sulusta vastasivat poliisit.Puolustusvoimat antoi virka-apua, mutta sotilasasuisilla ihmisillä ei ollut oikeutta selvittää ihmisten matkustusperusteita.Jos nyt toimittaisiin toisin, armeijan tuominen katukuvaan jättäisi helsinkiläisiin ja turkulaisiin - pahimpien epidemia-alueiden asukkaisiin - voimakkaan muistijäljen. Se olisi omiaan synnyttämään tunteen, että oikeus ja kohtuus eivät toteudu koronarajoituksissa.Hallituksella on ollut vuosi aikaa parantaa rajojen koronaturvallisuutta. Siinä ollaan jääty pahasti puolimatkaan.Suomeen saapuu edelleen kausityöntekijöitä ilman, että heitä kaikkia testataan tai asetetaan uskottavaan karanteeniin.Näissä oloissa omien kansalaisten liikkumisvapauden rajoittaminen synnyttäisi monissa tunteen epäoikeudenmukaisuudesta.Voidakseen olla välttämätön ja oikeasuhtainen perus- ja ihmisoikeuden rajoitusta merkitsevän keinon tulisi olla aidosti tehokas tavoiteltavan ja hyväksyttävän tavoitteen saavuttamisessa.Suurimmatkin suomalaiset kaupungit ovat väljästi kaavoitettuja.On oikeudellisesti erittäin kyseenalaista, täyttäisikö ulkona liikkumisen rajoittaminen välttämättömyysvaatimusta. Pääministeri Sanna Marinin (sd) hallituksen pitäisi pystyä todistamaan perustuslakivaliokunnalle ja eduskunnalle, että muita keinoja koronaepidemian hillitsemiseksi ei ole ja että juuri liikkumisrajoitukset olisivat lääketieteellisesti perusteltu keino hillitä epidemiaa.Liikkumisrajoitusten kohdalla tarkka ja tyhjentävä muotoilu on haastavaa.Perus- ja ihmisoikeuksiin puuttuvat rajoitukset on laissa kyettävä muotoilemaan täsmällisesti ja tarkkarajaisesti. Liikkumisrajoituksissa tarvitaan poikkeuksia, harkintaa ja joustoa. Nämä vaatimukset tekevät uskottavan valvonnan vaikeaksi.Sitäkin sopii kysyä, eikö hallitus luota ihmisiin sen verran, että nämä osaavat suojella riskiryhmäläisiä omalla toiminnallaan. Lasten ja nuorten ryhmäharrastusten kieltäminen olisi raskas ja kyseenalainen loukkaus suojattomimpien ihmisten perusoikeuksiin tilanteessa, jossa he itse eivät lukeudu kulkutaudin riskiryhmiin.Vasemmistoliittoa edustava opetusministeri Jussi Saramo on lupaillut, että alkaneen kolmen viikon sulun jälkeen yläkoululaisia, lukiolaisia ja ammattikoululaisia ei enää pakotettaisi etäopetukseen.Miten käy tämän perustellun lupauksen lunastamisen, jos liikkumista aletaan rajoittaa säädöksillä?Pääministeri Sanna Marin on tiukassa paikassa, kun hallitus valmistelee keinoja hillitä koronaepidemiaa. Liian järeillä rajoituksilla ja vihjailulla hallitus altistaa itsensä opposition perustelluille epäilyksille siitä, että kovimmat mahdolliset - eivät välttämättä järkevimmät mahdolliset - koronarajoitukset ovat osa jonkun tai joidenkuiden imagonhallintaa.Näin toivottavasti ei ole, mutta politiikassa asiat ovat herkästi sitä, miltä ne näyttävät.Perusoikeuksiin tehtävän rajoituksen on oltava oikeansuhtainen sen aiheuttamaan haittaan nähden.Jos maskipakko julkisessa liikenteessä ja sisätiloissa riittää, ei saisi loukata liikkumisvapautta.Toimet pitää aina valita siten, että ne rajoittavat perusoikeuksia mahdollisimman vähän.Edellä kuvatusta juridisesta maisemasta hallituksen ministerit eivät ole viime päivinä käyneet julkista pohdintaa.”Kommentoiko myös pääministeri?” kysyi erään ministerin lehdistöavustaja, kun Iltalehti tarjosi tiistaina eräälle ministerille vapaata puheenvuoroa koronatilanteesta.Kukaan ei sitten kommentoinut.Iltalehden tietojen mukaan pääministeri Marin ei ole suoraan asettanut kommentointikieltoa, mutta hallituksen jäsenten kielenkantoja hillitsee viime viikolla käyttöön otettu valmiuslain pykälä 106, joka keskittää koronaviestinnän ohjausvallan pääministerille.Itä-Suomen yliopiston julkisoikeuden dosentti Matti Muukkonen on luonnehtinut pykälää kansankielellä vaiennus-, propaganda- ja sensuuripykäläksi viranomaisia kohtaan.Viime päivien korvia särkevän hiljaisuuden perusteella Muukkonen on oikeassa.Marin ja muut viisikon jäsenet voivat todistaa väitteen vääräksi alkamalla antaa normaaliin tapaan päivittäisiä kommentteja ja osallistumalla siten kansalaiskeskusteluun.Jos helsinkiläisiltä ja turkulaisilta kielletään asiointi muualla kuin ruokakaupassa ja apteekissa, urheiluvälinekaupat, parturi-kampaamot, kirjakaupat ja vaateliikkeet jäävät vaille asiakkaita.Käytännössä hallituksen pitäisi valmistella ja säätää laki, joka sulkisi lähes kaikki palvelut ja liikkeet.Prismat ja Citymarketit ja muut yleistavaratalot saisivat kohtuutonta kilpailuetua, kun erikoisliikkeiltä vietäisiin mahdollisuus harjoittaa elinkeinoa.Valtiolle syntyisi korvausvelvollisuus menetyksistä.Iltalehden tietojen mukaan tämäkin kallistaa oikeudellista punnintaa siihen suuntaan, että tiukkoja ja absoluuttisia liikkumiskieltoja ei olisi tulossa.Tämän puolesta puhuu myös hallituspuolue vasemmistoliiton eduskuntaryhmän puheenjohtajan Paavo Arhinmäen tiistai-iltainen Twitter-viesti.Hallitus on sisäisesti eriseurainen.– Hallituksen tietenkin pitää valmistautua kaikkiin erilaisiin tilanteisiin, pahimpiin mahdollisiinkin. Silti pidän nyt käytävää keskustelua ulkonaliikkumiskiellosta täysin yliampuvana. Niin syvälle perusoikeuksiin käyvää toimea ennen pitää tehdä kaikki muut mahdolliset toimet, Arhinmäki vaatii.Kieltojen asemesta tiukennettaisiin kokoontumisrajoitusta muutamaan ihmiseen, rajoitettaisiin julkisen liikenteen matkustajamääriä ja laajennettaisiin etätyösuositusta.Demokraattisen kansalaispaineen ja oikeudellisten tosiasioiden lopputulemana olisi vahva suositus ulkona liikkumisen kaikesta rajoittamisesta.Se istuisi suomalaisen oikeusvaltion pirtaan paljon paremmin kuin ihmisten sakottaminen ja todennäköisesti torjuisi koronaa vähintään yhtä hyvin, sillä ihmiset tuntisivat nauttivansa arvostusta.Kun ihminen kokee olonsa arvostetuksi, hän pitää hallituksen suosituksia legitiimeinä ja noudattaa niitä.",2
261,"Turkin hallituksen edustajat ovat useissa tapaamisissa sanoneet suomalaisille, että Nato-jäsenyyden ratifioinnin ”ongelma” on ruotsalaisten kanssa, ei suomalaisten. Ulko- ja turvallisuuspolitiikan lähteet vahvistavat tämän Iltalehdelle.On tapahtunut juuri se, mistä tunnettu ruotsalainen ulko- ja turvallisuuspolitiikan asiantuntija Robert Dalsjö varoitti huhtikuussa. Totalförsvarets forskningsinstitutin tutkijan mukaan ruotsalaisessa yhteiskunnassa on elänyt vahvana ajatus, että ydinaseet ovat moraalisesti pahoja, ”emmekä halua olla niiden kanssa tekemisissä”.Dalsjö epäili, että joissakin Nato-maissa ruotsalaisiin suhtaudutaan jäsenyyden kynnyksellä aavistuksen penseämmin kuin suomalaisiin.”Ruotsalaiset ovat istuneet 70 vuoden ajan korkealla hevosen satulassa ja kertoneet moraalisesti, kuinka hankalaa Natossa olisi olla ydinaseiden kanssa”, hän arvioi IL:n haastattelussa.Turkkilaiset vierastavat ruotsalaisia muistakin syistä kuin kurdikysymyksen takia. Turkki on yksi niistä maista, joissa puolustusliitto Natolla on Yhdysvaltain ydinaseita.Suomi kaipaa kipeästi pääsyä Naton ydinasesateenvarjon suojaan.Venäjän epävakaan diktaattorin – jonka järkeen presidentti Joe Biden yrittää epätoivoisesti vedota – ydinasepuheet ovat Ukrainan jälkeen suurin uhka Suomen kaltaiselle Venäjän pienelle rajanaapurille.Pääsy nopeasti Naton täysjäseneksi on paljon kriittisempää Suomelle kuin Ruotsille.Tämä on tulkittavissa myös ulkoministeri Pekka Haaviston (vihr) vastauksista, kun hänen sanavalintojaan punnitsee tarkalla vaa’alla.Suomen Nato-jäsenyyden on ratifioinut 28 maata Naton 30 jäsenmaasta. Palapelistä puuttuvat Unkari ja Turkki.Iltalehti kysyi Haavistolta, mitä kuuluu ratifiointiprosessille.Aloitetaan Unkarista, helpommasta pähkinästä.”Olen puhunut suoraan Unkarin ulkoministerin Péter Szijjártón kanssa. Unkari ei ole asettanut näissä keskusteluissa mitään ehtoja ratifioinnille vaan on sanonut, että heidän oma parlamentaarinen prosessinsa vie siinä aikaa. He sanovat, että he ratifioivat sitten yhtaikaa Suomen ja Ruotsin jäsenyydet”, Haavisto kertoo.Unkari myös toiminee näin, eikä maalla ole varaa suututtaa suuria Nato-maita, koska ilman puolustusliiton jäsenyyttä unkarilaisilla ei ole vipuvartta kahdenvälisissä neuvotteluissa venäläisten kanssa.Vaikka autoritäärinen pääministeri Viktor Orbán köröttelee kaksilla rattailla, kannattaa silti huomata, että Venäjän aloitettua tuhoamissodan Ukrainassa unkarilaiset halusivat maaperälleen Naton pysyvän taisteluosaston eli EFP-joukon. Sellaisen he myös saavat.Turkin kohdalla Haaviston vastaus on mielenkiintoinen. Elokuussa suomalaiset, ruotsalaiset ja turkkilaiset pitivät kolmikantakokouksen Helsingissä. Sen jälkeen kokousdiplomatia on ollut kahdenvälistä.”Nämä kahdenväliset kokoontumiset ovat jatkuneet: toisaalta Suomi–Turkki ja toisaalta Ruotsi–Turkki. Ja meillä on se käsitys, että Ruotsin vaalit ja tuleva uusi hallitus eivät muuta millään tavalla Ruotsin sitoutumista kolmikantasopimukseen, vaan tämä prosessi menee samalla tavalla kuin on suunniteltu”, Haavisto sanoo.Epäilemättä moderaattien Ulf Kristersson pääministerinä ja Sverigedemokraternan Jimmie Åkesson porvarivallan takaajana haluavat Ruotsin pääsevän Natoon, vaikka Turkin presidentin Recep Tayyip Erdoğanin liehittely on ruotsalaisille enemmän kuin vastenmielistä.Haavisto jatkaa Turkki-vastaustaan kiinnostavasti.”On erilaisia Turkin esittämiä kommentteja julkisuudessa, mutta nojaisin nyt aika paljon tähän prosessiin.”Ruotsin yleisradioyhtiö SVT on tehnyt poliittista satiiria siitä, miten Turkin presidentti edistää naisten oikeuksia. Naisten asema on huonontunut Turkissa Erdoğanin valtakaudella. Lauri NurmiSiispä on paikallaan kerrata, miten Erdoğan on kommentoinut julkisuudessa jäsenyyksien ratifiointia.Viime viikolla Erdoğan esitti, että Suomi ja Ruotsi liittyisivät Natoon eri aikaan.”Suhteet Suomeen ovat luonteeltaan aika erilaiset kuin Ruotsin ja Turkin väliset suhteet”, Erdogan sanoi. ”Suomi ei ole maa, jossa terroristit vaeltavat vapaasti”, hän lisäsi.”Naton on tehtävä lopullinen päätös, ja jos he tekevät päätöksen Suomen hyväksi, me tietysti teemme kaiken meiltä vaadittavan”, Erdoğan lupasi.Epäselvää on, mihin Turkin presidentti viittasi ”Naton päätöksellä” – luultavasti siihen, mitä Yhdysvallat Turkilta pyytää. Presidentti Bidenin turvallisuuspoliittinen neuvonantaja Jake Sullivan on vieraillut Ankarassa neuvottelemassa Suomen ja Ruotsin jäsenyyksien ratifioimisesta Turkissa.Yhdysvallat haluaa kaksi Pohjoismaata yhtaikaa Natoon, mutta Washingtonissa tiedostetaan, että Suomi on monin verroin vaarallisemmassa asemassa kuin Ruotsi.Haavisto vahvistaa, että Suomi on ”omissa yhteyksissään” korostanut turkkilaisille kiireellisyyttä päästä 5. artiklan suojaan.”Tietenkin kun jännite Itämerellä on lisääntynyt – oli tämä putkiräjähdys, Venäjän liikekannallepano ja muita asioita – olemme omissa yhteyksissämme ottaneet esille sen, että jokainen päivä, viikko tai kuukausi, joka viivyttää tätä Suomen ja Ruotsin Nato-jäsenyyden ratifiointia, vaikuttaa myöskin siihen, että emme ole Naton artikla 5:n turvatakuiden piirissä. Ja kun maailma muuttuu epävarmemmaksi pohjoisessa Euroopassa, silloin vastuu niillä, jotka tekevät tätä hitaammin, kasvaa”, ulkoministeri painottaa.Virallisesti Suomi ja Ruotsi kulkevat yhä käsi kädessä.Sanavalinnoista huomaa kuitenkin sen, että Suomen valtiojohto on alkanut valmistautua vaihtoehtoon, jossa suomalaiset liittyisivät Natoon ennen ruotsalaisia.Turkin parlamentti voi ratifioida Suomen Nato-jäsenyyden ja jättää Ruotsin jäsenyyden ratifioimisen pöydälle.Tällöin Suomelle on tie auki Naton täysjäseneksi, koska Unkari tuskin haluaa olla yksin jäsenyyden esteenä.Viimeisenä on vuorossa eduskunnan äänestys, jossa kansanedustajat hyväksyvät liittymissopimuksen. Kun allekirjoitettu valtiosopimus kiikutetaan Washingtoniin ja talletetaan siellä holviin, Suomi on Naton jäsen.Tasavallan presidentti Sauli Niinistö tapasi lokakuun alussa eri kansallisuuksia edustavia Nato-sotilaita Tapan tukikohdassa Virossa. Elle LaitilaVarsinkin sosialidemokraateille, vasemmistoliittolaisille ja keskustalaisille on ollut henkisesti mieluisaa korostaa, että Suomi ja Ruotsi liittyvät Natoon yhtaikaa.Tämä totta kai olisi hienoa.Jos kuitenkin käy niin, että Turkki on ensin valmis ratifioimaan vain Suomen jäsenyyden ja päättää sen tehdä, suomalaisten poliitikkojen ei pidä vallitsevassa maailmantilanteessa empiä sekuntiakaan.Eduskunnan on viipymättä hyväksyttävä liittymissopimus, vaikka Ruotsi jäisi toistaiseksi puolustusliiton ulkopuolelle.Maailmantilanne on niin vakava, että kansallinen turvallisuus on asetettava jalon tavoitteen edelle. Ruotsalaiset kyllä ymmärtävät suomalaisten ratkaisun ja ovat joka tapauksessa mukana Pohjolan yhteisessä puolustuksessa.Puolustusvaliokunnan puheenjohtaja Antti Häkkänen (kok) pystyy puhumaan julkisuudessa hiukan vapaammin kuin valtioneuvoston jäsenet. Hän toivoo kolmikantaneuvotteluiden johtavan tulokseen, mutta muistuttaa reaalipolitiikan luonteesta.”Jos neuvottelut päättyvät, jokainen jäsenvaltio joutuu viime kädessä tekemään ratkaisuja. Suomi on lähtenyt Nato-prosessiin omista kansallisen turvallisuuden lähtökohdistaan. On ollut hyvä lisä, että Ruotsi on ollut mukana”, Häkkänen sanoo IL:lle.Neuvotteluiden pitkittyminen on Suomelle vaaranpaikka.Yhdysvaltain kanssa parhaillaan neuvoteltava kahdenvälinen sopimus ei sisällä turvatakuita, vaan se on luonteeltaan isäntämaasopimus, joka helpottaa Yhdysvaltain joukkojen ja aseistuksen sijoittamista Suomeen.Turvatakuut ovat Naton 5. artiklassa. Jos Suomella on mahdollisuus päästä sen suojaan, valtiojohdon ja kansanedustajien on viipymättä käytettävä tilaisuus suomalaisten hyväksi.",2
262,"Pääministeri Sanna Marinin (sd) hallitus kokoontuu keskiviikkona Säätytaloon päättämään rokotusten painottamisesta pahimmille epidemia-alueille.THL:n on laatinut painottamisesta viime viikon torstaille päivätyn lausunnon. Siitä käy ilmi, että työikäisen väestön rokotusten painottaminen pahimmille epidemia-alueille vähentäisi sairaalaan joutuvien koronapotilaiden määrää Suomessa yli 20 prosentilla.Laskelmaa tehnyt THL:n erikoistutkija Simopekka Vänskä kuvailee vaikutusta merkittäväksi Helsingin Sanomissa.Kansallinen rokotusasiantuntijaryhmä KRAR on päättänyt äänin 11-1 esittää rokotusten painottamista.Työikäisen ja perusterveen väestön koronarokotuksia painotettaisiin huhtikuun puolivälistä alkaen pääkaupunkiseudulle ja Varsinais-Suomeen - ja muualle, missä epidemia olisi vakavin.Painotus alkaisi siinä tilanteessa, kun riskiryhmäläiset olisi rokotettu kaikkialla Suomessa kertaalleen. Tämä toteutuisi noin huhtikuun puolivälin kieppeillä.THL:n mukaan riskiryhmiin kuuluvia on yhteensä yli miljoona. Iän puolesta riskiryhmään kuuluvat yli 70-vuotiaat, noin 870 000 ihmistä. Sairauden vuoksi riskiryhmiin kuuluvia 18–69-vuotiaita suomalaisia on yhteensä 200 000.Eniten riskiryhmiin kuuluvia ihmisiä asuu Helsingin ja Uudenmaan alueella, yli 260 000.Päätös riskiryhmien suojaamisen jälkeisestä rokotusten painottamisesta pitää tehdä keskiviikkona, jotta rokotteiden jakelu ehditään toteuttaa.Julkisen vallan velvollisuus on suojella elämää ja pelastaa mahdollisimman paljon ihmishenkiä.Tartuntatautilain yleinen tarkoitus on ehkäistä tartuntatauteja ja niiden leviämistä sekä niistä ihmisille ja yhteiskunnalle aiheutuvia haittoja.HPP asianajotoimiston osakas Klaus Nyblin kirjoittaa juridisessa analyysissaan, että ”kun valtioneuvosto arvioi rokotusjärjestyksen painottamista, sen pitää noudattaa tartuntatautilain yleistä tarkoitusta”.– Pitää pyrkiä ehkäisemään tartuntoja ja epidemian leviämistä. Lisäksi pitää minimoida ihmisille ja yhteiskunnalle aiheutuvia haittoja. Valtioneuvostolle ei ole tarkoitettu jättää päätöksentekoonsa poliittista harkintamarginaalia, Nyblin kirjoittaa. Asianajajana hän on erikoistunut lääke- ja terveydenhuolto-oikeuteen.Rokotteiden jakelun painottaminen voimakkaastikin vaikeimmille epidemia-alueille ei loukkaa eri puolilla Suomea asuvien yhdenvertaista kohtelua, koska pääkaupunkiseudun ja Turun seudun asukkailla on muita selvästi korkeampi riski saada koronatartunta ja sairastua vakavasti. Tätä mieltä on myös yhdenvertaisuusvaltuutettu keskiviikkona antamassaan lausunnossa.Säätytalon neuvottelun asetelma on oikeudellisen ja lääketieteellisen arvioinnin näkökulmasta selkeä.Tartuntatautilaki velvoittaa hallitusta. Perustuslaista juontuva yhdenvertaisuuden vaatimus puoltaa sekin painottamista. Myös poliittinen yhdenvertaisuus puoltaa sitä.Vuosi sitten eristettiin Uusimaa, koska hallitus halusi suojella ihmiselämää muualla Suomessa. Ei voi olla niin, että ihmishenki Helsingissä olisi hallitukselle halvempi kuin ihmishenki Pohjanmaalla, Keski-Suomessa tai Savossa.Iltalehden tietojen mukaan rokotusten painottamisesta oli jo sovittu Marinin hallituksen johtoviisikossa. Näin pääministeri on itsekin sanonut.THL:n pääjohtaja Markku Tervahauta oli myös käynyt kahdenkeskisiä keskusteluita viisikon eri jäsenten kanssa ja kertonut näille, että painottaminen on edessä, jotta ihmishenkiä pelastetaan mahdollisimman paljon ja jotta sairaalahoitoon joutuu mahdollisimman pieni määrä suomalaisia.Sitten osa suomalaisista alkoi käyttäytyä kuin nuoret ja keski-ikäiset miesmatkustajat Sally Albatrossin kannella.Risteilijä ajoi karille Porkkalan edustalla maaliskuussa 1994. Aluksen pohja repeytyi, ja sen pelasti uppoamiselta vain miehistön taito ohjata alus matalikolle.Risteilijä upposi puoliksi ja oli vaarassa kaatua. Hengenvaarassa oli tuhat matkustajaa. Ihmiset ohjattiin liukumaan pelastusmäkiä pitkin pelastuslautoille, jotka oli laskettu jäälle. Lautoilta ihmiset evakuoitiin muihin aluksiin.Miehistö antoi kannella selkeitä määräyksiä siitä, että naiset, lapset, vanhukset ja liikuntarajoitteiset pelastettaisiin ensin.Aikuisten työikäisten miesten vuoro liukua lautoille olisi viimeisenä.Silti monet näistä miehistä alkoivat rynniä lasten ja vanhusten ohitse pelastusliukumäille.Hetkessä unohtui se, että yhteisessä hädässä pelastautumisjärjestykselle oli aito peruste.Jos alus olisi kaatunut, hyväkuntoisilla miehillä olisi ollut mahdollisuuksia selviytyä hyisestä merestä jäälle ja pelastusveneisiin - lapsilla ja vanhuksilla ei olisi ollut pelastautumisen mahdollisuuksia nimeksikään.Kaikki pelastuivat, mutta hyvässä asemassa olleiden ihmisten itsekkyys jätti sitä todistaneiden kanssamatkustajien mieliin ikävän muiston.Koronakriisissä parhaassa asemassa ovat harvaan asutuilla alueilla ja pienissä kaupungeissa asuvat suomalaiset.Pelko on inhimillinen tunne, mutta se ei oikeuta itsekkyyteen, kun pelissä on paljon ihmishenkiä.– Meillä on velvollisuus suojella kansalaistemme perustuslaillista oikeutta elämään, ja THL ja STM ovat arvioineet, että nämä rajoitustoimet on välttämätöntä ottaa käyttöön, Marin sanoi sunnuntaina radiossa Pääministerin haastattelutunnilla. Kyse oli liikkumisen rajoituksista.Marin toisti useaan kertaan, että hallitus noudattaa koronakriisissä asiantuntijoiden suosituksia.Tämä linja on antanut hallituksen päätöksille oikeutuksen jo vuoden ajan.Jos hallitus ei keskiviikkona tee päätöstä rokotusten painottamisesta, se ei enää ole omien sanojensa mittainen vaan kuin miesmatkustajat Sally Albatrossin kannella.”Pelastautukoon ken voi” olisi väärä ja itsekäs mentaliteetti Suomen hallituksen päätöksenteolle.",2
263,"Iltalehti kirjoitti torstaina, että Turkki näyttäisi maanantaina vihreää valoa Ruotsin jäsenyydelle. Näin myös tapahtui.Mielessä kannatti pitää sanat, jotka Erdoğan lausui Madridissa: ”Jos tunnet politiikkaa, tiedät että politiikassa eilen oli eilen. Tänään on tänään.”Ruotsin pääministeri Ulf Kristersson iloitsi maanantain ja tiistain vastaisena yönä.Turkki ratifioi Ruotsin Nato-jäsenyyden, mutta odotettua uutista edelsi yli vuoden mittainen arvoton näytelmä.Nato kertoo esittelysanoissaan, mikä on puolustusliiton tärkein tehtävä. Otsikon ”Mikä on Nato?” alapuolella painotetaan, että ”Nato edistää demokraattisia arvoja” (Engl. ”NATO promotes democratic values”).Demokratia on kaukana siitä, että Vilnan huippukokouksessa show’n varasti heti alkajaisiksi autoritäärinen valtionjohtaja.Turkin presidentti Recep Tayyip Erdoğan veti hatustaan kaniinin, kun hän maanantaina ilmoitti, että Turkki hyväksyy Ruotsin Naton jäseneksi, jos Euroopan unioni jatkaa jäsenyysneuvotteluja Turkin kanssa.Lopulta Ruotsi lupasi vain edistää EU-jäsenyyskeskustelujen jatkamista Turkin kanssa. Siinä kaikki.Hyvää asiassa on se, että EU:n jäsenmaana Turkki ainakin periaatteessa sitoutuisi olemaan oikeusvaltio. Erdoğanin johtamassa maassa kansalaisoikeuksia poljetaan ja riippumaton tuomioistuinlaitos on tuhottu erottamalla ja vangitsemalla satoja syyttäjiä ja tuomareita.Viime kesänä Naton pääsihteeri Jens Stoltenberg arvioi Madridin huippukokouksessa, että Suomi ja Ruotsi pääsisivät kyllä Naton jäseniksi, kunhan ne täyttäisivät Erdoğanin kanssa allekirjoitetun yhteisymmärrysjulistuksen hengen.Julistuksen ensimmäinen luonnos oli kirjoitettu Naton päämajassa Brysselissä.Oikeudellisesta sopimuksesta siinä ei ollut kyse.Ruotsi oli täyttänyt Naton jäsenyyskriteerit aika päiviä sitten, mutta Erdoğan jatkoi iltalypsyään keksimällä uusia vaatimuksia.Iltalehti kirjoitti torstaina, että Turkki näyttäisi maanantaina vihreää valoa Ruotsin jäsenyydelle. Tiedot perustuivat siihen, mitä ulko- ja turvallisuuspolitiikan lähteet kertoivat IL:lle. Näin myös tapahtui.Mielessä kannatti pitää sanat, jotka Erdoğan lausui Madridissa.– Jos tunnet politiikkaa, tiedät että politiikassa eilen oli eilen. Tänään on tänään, hän tähdensi.Tiistaina Erdoğan hymyilee Yhdysvaltain presidentin Joe Bidenin vierellä ja sanoo, että Ruotsin kanssa kaikki on hyvin.Kukaan ei enää puhu Madridin julistuksesta, vaan kaikki huomio on yhtäkkiä EU-maiden ja Turkin suhteissa ja Yhdysvaltain mahdollisesti Turkille kauppaamissa F-16-hävittäjissä.Tämä vahvistaa, että Madridissa alkanut kolmikantaneuvottelu oli teatteria.Jos Natossa olisi riittävästi johtajuutta, pääsihteeri Stoltenberg ja Biden olisivat ilmoittaneet Erdoğanille jo kauan sitten, että puolustusliitto ei salli nöyryyttää itseään.Reaalipolitiikan maailmassa Bidenin tai Stoltenbergin kantti ei tähän riittänyt, koska he pelkäävät.Pelkona on, että Turkin painostaminen ajaisi maan Venäjän kainaloon.Välirikon alku on esimerkiksi siinä, että Turkki päätti ostaa venäläisiä S400-ilmatorjuntaohjuksia. Päätöksen seurauksena maa lensi ulos amerikkalaisten F-35-hävittäjäohjelmasta kuin suomalainen leppäkeihäs mökkikisoissa kaislikkoon.Erdoğanin osakkeita nostaa amerikkalaisten silmissä se, että hän sanoo Ukrainan paikan olevan Natossa ja on aseistanut kaikesta venkoilustaan huolimatta Ukrainan armeijaa.EU:n mahtimaan Saksan ja Turkin välit ovat huonot.Liittokansleri Olaf Scholz kiirehti ilmoittamaan, että Ruotsin Nato-jäsenyyttä ei saa kytkeä Turkin EU-jäsenyysneuvotteluihin.Scholz voi sanoa, mitä hän haluaa, mutta kun maito on kaatunut maahan, se on kaatunut.Erdoğan on jo sotkenut EU:n soppaan.Turkkilaiset käyvät Vilnassa keskusteluja Eurooppa-neuvoston eli EU-maiden valtionjohtajien toimielimen puheenjohtajan Charles Michelin kanssa.Ruotsista tuli pelinappula, jota Nato, Turkki, Yhdysvallat ja tuoreimpana EU pallottelivat pelissä, jossa ruotsalaisilla itsellään oli statistin rooli.Entisen suurvallan ylpeydelle porstuassa odottelu on ollut kolaus.Osa ruotsalaisista tosin kokee, että se on tehnyt heidän maalleen hyvää.Robert Dalsjö on yksi Ruotsin tunnetuimmista turvallisuuspolitiikan asiantuntijoista. Hän arvioi jo huhtikuussa 2022 Iltalehdelle, että Ruotsin jäsenhakemus kohtaisi Naton jäsenmaissa suurempaa vastustusta kuin Suomen hakemus.– Ruotsalaiset ovat istuneet 70 vuoden ajan korkealla hevosen satulassa ja kertoneet moraalisesti, kuinka hankalaa Natossa olisi olla ydinaseiden kanssa, Dalsjö sanoi.Totalförsvarets forskningsinstitutin tutkijan mukaan ruotsalaisessa yhteiskunnassa oli elänyt vahvana ajatus, että ydinaseet ovat moraalisesti pahoja, ”emmekä halua olla niiden kanssa tekemisissä”.Suomea kohti Natoa vienyt pääministeri Sanna Marin (sd) korosti – päinvastoin kuin ruotsalaiset demarit – että Naton ydinasesateenvarjo oli painava argumentti liittyä puolustusliittoon.Niin tai näin, Ruotsista tulee nyt Naton jäsen – ehkä jo keskiviikkona.Natolle sirkuksen yhä vinhempi pyöriminen on silti ollut kiusallista. Vauhti on kaukana demokraattisten valtioiden järjestäytyneestä yhteistoiminnasta.Eikä olekaan ihme, että Britanniasta löytyy poliitikkoja ja upseereita, jotka eivät enää luota Naton 5. artiklan toimivuuteen, vaan rakentavat pohjoisille alueille JEF-liittoa.Nato on kuitenkin tehty kestämään aikaa ja sisäisiä jännitteitä.Vuodesta 1949 alkaen Nato on ollut amerikkalaisille tärkein yhteistyömuoto eurooppalaisten kanssa, eikä tämä pohja ole murentumassa mihinkään Turkin presidentin oikkujen takia.Kello 22.09: Näkökulmaa päivitetty.",2
264,"Maanantaina tunteita herätti julkisuuteen noussut tieto, jonka mukaan Poliisihallitus on edellyttänyt poliisilaitoksilta My dieselin tankkaamista poliisiautoihin.My diesel on brändi: valtionyhtiö Nesteen kehittämä ja patentoima uusiutuva diesel, joka luokitellaan niin sanotuksi parafiiniseksi dieseliksi. Se täyttää parafiinisen dieselin standardin EN15940.Uutinen oli viikon alkajaisiksi se, että Poliisihallitus perui säästösyihin vedoten ohjeistuksen tankata My dieseliä.– Poliisi ei saanut loppuvuoden 2021 lisätalousarviossa rahoitusta hiilijalanjäljen pienentämisen edistämiseen. My dieselin käyttö maksaa poliisille arviomme mukaan vuosittain noin neljännesmiljoona euroa, Poliisihallituksen ylitarkastaja Aino Tunkelo kertoi Iltalehdelle lähettämässään sähköpostissa.Erikoiseksi biodiesel-jupakan tekee se, että pääministeri Antti Rinteen (sd) hallitus arvioi parafiinisen dieselin päästöhyödyt olemattomiksi jo alkukesästä 2019.Ilmaston lämpenemisen kanssa asialla ei varsinkaan ollut tekemistä.Yli kaksi vuotta sitten julkistetussa hallitusohjelmassa päätettiin poistaa parafiinisen dieselpolttoaineen verotuki, joka oli ollut 5 senttiä litralta.Päätös tarkoitti sitä, että niin parafiinisen biodieselin kuin parafiinisen fossiilisen dieselin kuluttajahinnat nousivat noin 5 sentillä litralta.Poliisin vuotuisesta rahankäytöstä huomaa hinnannousun vaikutuksen. Se on lohkaissut poliisin budjettiin noin 250 000 euron loven.Poliisiautoilla ajetaan paljon. Ne ovat suurelta osin dieselautoja, koska dieselmoottorit ovat olleet kestäviä.Mikäli on luottaminen valtiovarainministeriön (VM) valmisteluaineistoihin, parafiinisen biodieselbrändin käyttäminen on ollut poliisilta ympäristönäkökulmasta hyödytöntä. Sikäli olisi väärin tulkita poliisin siirtyneen nyt merkittävästi saastuttavampaan polttoaineeseen.VM:n vero-osaston mukaan aika on ajanut verotuen ohi.– Vuonna 2011, kun alennus tuli voimaan, parafiinisella polttoaineella saavutettavan ympäristöhyödyn määräksi arvioitiin 4–5 senttiä litralta. Siksi säädettiin viiden sentin veronalennus per litra. Nyt ajoneuvokalusto on muuttunut. Uudemmissa Euro 5 ja 6 -luokkien dieselautojen moottoreissa puhdistustekniikka on kehittynyt niin paljon, että ympäristöhyötyjä ei enää ole käytännössä saavutettavissa näillä polttoaineilla, lainsäädäntöneuvos Leo Parkkonen kertoi IL:lle kesällä 2019.Kymmenen vuotta sitten parafiininen biodiesel auttoi vähentämään lähipäästöjä eli ihmisen terveydelle vaarallisten typen oksidien ja pienhiukkasten määrää erityisesti kaupunkien ja taajamien hengitysilmassa.Parafiinisessa dieselissä on alhaisempi aromaattipitoisuus kuin tavallisessa dieselissä. Aromaatit on luokiteltu terveydelle vaarallisiksi.Poliittisen ilmastokuohunnan keskiössä olevien hiilidioksidipäästöjen kanssa asialla ei niinkään ollut tekemistä.Siksi tuntuu erikoiselta, että Poliisihallitus on pitänyt My dieselin käyttöä keskeisenä toimenpiteenä hiilijalanjälkensä pienentämisessä.Suomen nykyinen hallituspohja – SDP, keskusta, vihreät, vasemmistoliitto ja Rkp – arvioi tutkimustietoon nojautuen jo yli kaksi vuotta sitten uudemmat dieselmoottorit niin vähäpäästöisiksi, että parafiinisen biodieselin tai parafiinisen fossiilisen dieselin erilliselle verotuelle ei ollut perusteita.Hiilineutraaliutta korostaneen hallituksen tekemä päätös, jolla tehoton verotuki lakkautettiin, jo itsessään vahvistaa sen, että parafiinisen dieselin tankkaaminen poliisiautoihin on ollut erikoinen hiilijalanjälkitoimi.Sitä voisi jopa kutsua nurinkuriseksi.Nykyinen Euro 6 -standardi on koskenut 1.9.2014 alkaen uusien ajoneuvotyyppien tyyppihyväksyntää ja 1.9.2015 alkaen myös niiden ensirekisteröintiä ja myyntiä.Poliisilla toki on ollut käytössä vanhempiakin ajoneuvoja, mutta jo aiemmat Euro 5 -dieselkoneet suodattavat hiukkaspäästöjä kohtalaisesti.– Polttoaine on pysynyt yhtä hyvänä kuin ennenkin, mutta autojen moottoreiden puhdistustekniikka on kehittynyt merkittävästi EU:n tiukentuneesta sääntelystä johtuen. Parafiinisesta dieselistä on hyötyä tiheään asutuilla kaupunkialueilla. Jos ajelet selkosilla, eihän siellä kukaan ole hengittämässä typen oksideja ja hiukkasia, Parkkonen korosti aikanaan.Ja iso osa vanhoista dieselmoottoreista on käytössä juuri maaseudulla, missä lähipäästöistä on vähemmän vaaraa kuin kaupungeissa.Alun perin verotuella haluttiin kannustaa ihmisiä tankkaamaan polttoainetta, joka vanhemmissa dieselautoissa tuottaa vähemmän juuri lähipäästöjä kuin tavallinen diesel.Kyse ei siis ollut ilmaston lämpenemistä kiihdyttävien hiilidioksidipäästöjen torjunnasta.Kun 120 miljoonan euron verotuen poistamisesta kerrottiin hallitusneuvotteluiden päätteeksi, syntyi silloinkin virheellinen mielikuva, että kyse olisi ollut ilmastonmuutoksen torjuntaan liittyvästä keinosta.”Alun perin tämä ei ole ollut yritystuki, koska vuonna 2011 sillä on saavutettu päästöhyöty. Nyt kun ajoneuvokanta on uudistunut, päästöhyödyn hinta on käytännössä nolla. Siitä on muodostunut yritystuki polttoaineen jakelijoille, ja siksi se poistetaan”, VM perusteli.Päästövähennyksen ympäristöhyöty oli VM:n mukaan laskenut 5 sentistä per litra vain 0,5 senttiin.Polttoaineiden jakelijat toki älähtivät, mutta eivät ilmastopäästöjen näkökulmasta.St1:n yhteiskuntasuhdejohtaja Mika Aho huomautti, että verotuki ei ollut ollut ilmastonmuutoksen torjuntatoimi.– Mistään ilmastonmuutoksen hillitsemisestä ei alun perinkään ole ollut kyse, vaan ihmisen terveydelle haitallisten lähipäästöjen vähentämisestä, Aho sanoi.Suomessa on yli kuuden vuoden ajan myyty uutena pelkästään Euro 6 -dieseleitä.Poliisiauton käyttökilometrien ylärajana on pidetty noin 350 000 ajokilometriä. Se on tullut täyteen noin 6–7 vuodessa.Poliisien takamuksien alla siis hyrräävät enimmäkseen uudet ja vähäpäästöiset dieselit. Miksi My dieseliä sitten on tankattu sen kalliimmasta hinnasta huolimatta?Sisäministeriön hallinnonalalla on voimassa kestävän kehityksen sitoumus, jossa tavoitteena on vähentää päästöjä 50 prosentilla vuoteen 2028 mennessä ja 75 prosentilla vuoteen 2035 mennessä.Tämä on kaikkea ministeriön alaista toimintaa velvoittava sitoumus.Kunkin hallinnonalan viranomaiset päättävät itse tarvittavista toimista.Ministeriöstä IL:lle kerrottujen tietojen mukaan poliittista ohjausta ei anneta, vaan päästövähennyskeinojen valitseminen on operatiivista toimintaa.Poliisihallituksen päätös tankata My dieseliä vaikuttaa perustuneen brändimielikuviin, ei niinkään päästöfaktoihin.Siihenkin saataneen vielä selkoa, onko poliisin ja valtionyhtiö Nesteen välillä ollut erityissuhdetta, johon on yhdistynyt hieman kalliimman polttoaineen käyttö. Siitäkään ei ole kovin kauan, kun poliisit joivat ilmaiset kahvit paikallisten osuuskauppojen ABC-asemilla.",2
265,"Perussuomalaisten puheenjohtajalla Jussi Halla-aholla oli kelpo strategia kuntavaaleihin.– Jos keskusta romahtaa vahvimmassa linnakkeessaan, eli kunnissa, sen taival punavihreän hallituksen aisankannattajana päättyy. -- Kun keskusta lähtee, lähtee myös hallitus, Halla-aho sanoi 25. tammikuuta, kun hän avasi puolueensa kuntavaalikampanjan.Oppositiopuolue halusi tehdä paikallisvaaleista kansanäänestyksen pääministeri Sanna Marinin (sd) hallituksen suosiosta.Hallituspuolue keskustassa tunnistettiin perussuomalaisten taktiikan pirullisuus.– Lähestyn teitä ennen kaikkea siksi, että PS on heittänyt meille haasteen, tanssiin kutsun. ”Kuntavaaleissa on mahdollisuus kaataa hallitus. Jos kepu ei saa tarpeeksi ääniä, he lähtevät ja saamme punavihreän hallituksen nurin.” ”Onko näin”, kysyy media minulta, kysyy äänestäjä ehdokkaalta, puheenjohtaja Annika Saarikko kaipasi kultaakin kalliimpia neuvoja puolueen tärkeimmiltä strategeilta.Iltalehti julkaisi keskustan sisäistä viestinvaihtoa, joka vahvisti asetelman olleen totisinta totta.Kuntavaalien siirto huhtikuulta kesäkuun puoliväliin vesittää perussuomalaisten keputaktiikkaa.Miksi näin?Siksi, että politiikka herättää suomalaisissa kesällä vähemmän intohimoja kuin arkisen kevätpuurtamisen keskellä.Vaalipäivä on sunnuntai 13. kesäkuuta.Edellisenä iltana jalkapallon EM-kisoissa kohtaavat Tanskan Roligaanit ja Suomen Huuhkajat. Peli on Suomen urheiluhistorian ensimmäinen miesten arvokisaottelu.Se kerännee tv-vastaanottimien ääreen lauantai-iltana miljoonayleisön. Aika moni nauttii kylmiä virvokkeita. Seuraavana päivänä kaikkien ajatuksissa ei ole äänioikeuden käyttäminen.Kesäkuun puolivälin viikonloppu on mökkeilyn kuumaa sesonkia. Monet havahtuvat sunnuntaina aamulla siihen, että äänestäminen ennakkoon jäi väliin ja vaalipäivän oma äänestyspaikka sijaitsee kymmenien tai jopa satojen kilometrien päässä.Vaalihuoneistot ovat auki iltakahdeksaan saakka, mutta kauppaankin pitäisi ehtiä. Eläkeläisillä ei edes ole pakottavaa syytä ajella mökiltä kotiin.Juhannukseen on puolitoista viikkoa. Vuosilomilla on kymmeniätuhansia työikäisiä äänestäjiä, eivätkä he kaikki viihdy kotikulmilla.Nämä ovat realiteetteja, jotka puolueiden on voitettava kampanjoissaan.Viimeksi Suomessa on järjestetty vaalit kesällä vuonna 2009. Europarlamenttivaalien äänestyspäivä oli 7. kesäkuuta ja äänestysprosentti 40,3.Suomalaiset äänestävät EU-vaaleissa laiskemmin kuin kuntavaaleissa, mutta kun eurovaalit kaksi vuotta sitten käytiin toukokuun puolella, äänestysaktiivisuus nousi 42,7 prosenttiin.On liki pitäen varmaa, että 18. huhtikuuta käytävissä vaaleissa äänestysprosentti nousisi korkeammaksi kuin kesäkuussa.Kesäkuussa suomalaiset matkustavat kotimaassa, eivätkä välttämättä ole kotipaikkakunnillaan. Kuvassa kaukojunassa istuvat vihreiden puheenjohtaja Maria Ohisalo ja hänen erityisavustajansa Jarno Lappalainen. Lauri NurmiJos äänestysprosentti jää matalaksi, suurin hyötyjä on kokoomus.– Kokoomus on valmis vaaleihin pidetään ne sitten huhti-, kesä- tai vaikka syyskuussa. Meillä on jo pitkälti yli viisituhatta ehdokasta rekisterissä ja hyvät listat sekä pormestariehdokkaat suurissa kaupungeissa, paalutti kokoomusjohtaja Petteri Orpo sunnuntaina Facebookissa.Maltillisen porvaripuolueen kannattajakunnassa on paljon korkeasti koulutettuja suomalaisia, joille äänestäminen vaaleissa kuin vaaleissa on pyhä asia.Alkukesästä järjestetyissä eurovaaleissa kokoomus on menestynyt aina.Perussuomalaiset voittanee keskustan kesäkuussakin, mutta hallituksen horjuttamisyritykseltä vie pohjan se, että eduskunta on kirmaamassa lomille. Koronan turruttamat suomalaiset eivät jaksa mansikoiden kypsyessä innostua hallituskriisistä.Koronakello tikittää hallitusviisikon eduksi.Ruotsin rokotekoordinaattori Richard Bergström julkisti maanantaina arvionsa Ruotsille eri kuukausina EU:n yhteishankinnan kautta tulevista rokoteannoksista.Bergströmin arviot ovat seuraavat: maaliskuussa 1,4 miljoonaa, huhtikuussa 3,4 miljoonaa, toukokuussa 3-4 miljoonaa ja kesäkuussa 3-4 miljoonaa annosta.– Kesäkuussa saavutamme huipun, jolloin viikoittainen annosmäärä kohoaa 700 000-800 000:een, Bergström sanoo Aftonbladetissa.Kotimainen THL julkistanee vastaavat arvionsa lähipäivinä.Suomen väestö on 54 prosenttia Ruotsin väestöstä.Bergströmin ennakoimat rokotetoimitukset tarkoittaisivat toteutuessaan Suomelle maaliskuussa noin 756 000, huhtikuussa 1,8 miljoonaa, toukokuussa 1,6-2,1 miljoonaa ja kesäkuussa 1,6-2,1 miljoonaa rokoteannosta.Länsinaapurin Bergström luottaa siihen, että Johnson & Johnson alkaisi toimittaa annoksia EU-maille huhtikuun alussa ja että Curevacin koronarokote saisi Euroopan lääkevirastolta myyntiluvan huhtikuun lopussa.Jos nämä optimistiset arviot toteutuvat, lähes kaikki suomalaiset ja ruotsalaiset aikuiset ovat saaneet ensimmäisen rokoteannoksensa kesäkuun puoliväliin mennessä.Koronan vastaisessa kamppailussa saavutetaan kesällä vähintään väliaikainen voitto, mikä puhaltaa hallituspuolueille, ainakin SDP:lle, myötätuulta kuntavaaleihin. Rokotusohjelman onnistuminen saattaisi jopa ratkaista kuntavaalien ykkössijan SDP:lle.Annika Saarikon johtamalla keskustalla on kovat paineet saada kevään kehysriihestä työllisyyttä tukevia ja yrityksiä auttavia ratkaisuja. VALTIONEUVOSTON KANSLIAHallitusta uhkaa silti kevättulva nimeltä puoliväliriihi. Siinä SDP:n ja keskustan on saavutettava yhteisymmärrys, leikataanko julkisia menoja ennen seuraavia eduskuntavaaleja vai jatketaanko vuoteen 2023 asti elvyttävää talouspolitiikkaa.Paikka on kiperä. Kumpikin ratkaisu antaa vaalivaltteja oppositiopuolueille.Hallituspuolueista vihreät ja vasemmistoliitto edellyttävät kumppaneiltaan nykyistä tehokkaampia ilmastotoimia. Fakta kun on, että suomalaisilla suuryrityksillä, kuten pörssin kruununjalokivi Koneella, on kunnianhimoisempia ja pitävämpiä hiilineutraaliuspäätöksiä kuin Suomen hallituksella.Kansainväliset suursijoittajat eivät tue yrityksiä, jotka lyövät laimin ilmastopäästöjensä radikaalin leikkaamisen, jopa nollaamisen. Pankit eivät myöskään rahoita ilmastopolitiikan vapaamatkustajia.Sikäli on nurinkurista, että perussuomalaiset väittää kotimaisen teollisuuden kärsivän hallituksen ilmastopolitiikasta.Protestointi polttoaineiden hinnankorotuksia vastaan hyödyttänee eniten perussuomalaisia. Joel MaisalmiYksi valtti suurimmalla oppositiopuolueella edelleen on: autoilijoiden kiukku.Facebookiin on perustettu ”Stop! Autoilijoiden kuritukselle” -keskusteluryhmä. Lyhyessä ajassa sen jäsenmäärä on kasvanut lähes 250 000:een.– Miten kuljetat syrjäseudulta muksut harrastuksiin, kun ei ole edes julkista liikennettä? Vai pitääkö harrastukset lopettaa? Ainoa vaihtoehto on ollut, että on oma auto, Rovaniemen keskustanaisten Diana Hiukka-Laari purkaa ryhmässä harmiaan.Vaikka pelot ovat bensa-autoilijoiden yhteisiä, kupliva protesti hyödyttänee eniten perussuomalaisia.Lomakaudet tuppaavat nostamaan fossiilisten polttoaineiden maailmanmarkkinahintoja. Jos äänestäjiä kiukuttaa kesäkuussa bensapumpulla, perussuomalaisten taktiikka puree.Hallituksen sisäinen paine on silti suurimmillaan vasta kesälomien jälkeen, kun viisikko 7. ja 8. syyskuuta vääntää budjettiriihessä vuoden 2022 tuloista ja menoista.Niissä neuvotteluissa joku hallitusviisikosta voi aidosti uhata ulos marssimisella. Eduskuntavaaleihin olisi aikaa enää puolisentoista vuotta, eikä varsinkaan umpisurkealla kannatuksella välttämättä kannattaisi istua ministeribemarin kyydissä, vaikka se sähköllä kulkisi.Poliittinen ironia tiivistyy siinä, että tämänkin hallituksen kohtalon sanelee sote.Jos sote- ja maakuntauudistuksen rahoitusmallit ja muut koukerot osoittautuvat kuluvan kevään perustuslakisyynissä mahdottomiksi, Marinin viisikon yhteinen taival ei jatkune eduskuntavaaleihin asti.Eikä kyse ole pelkästään keskustasta. Sitäkin sopii kysyä, miksi Helsingin valtikasta kuntavaaleissa haaveileva vihreät istuu kiltisti hallituksessa hyväksymässä sote-uudistusta, joka uhkaa viedä rahat ja palvelut uusmaalaisilta, vihreiden tärkeimmiltä äänestäjiltä.",2
266,"Uutinen maanantailta: Fennovoiman venäläisen ydinvoimalan valmistuminen on lykkääntynyt kahdeksalla vuodella.Suomalaista demokratiaa pilkkanaan 2010-luvun puolivälissä pitänyt Venäjän valtion ydinvoimayhtiö Rosatom on osoittautunut juuri niin riskialttiiksi yhteistyökumppaniksi kuin mitä Krimin valtauksen jälkeen Suomen poliittisissa piireissä pelättiin.Valtionyhtiö Fortum pakotettiin kesällä 2015 osakkaaksi Fennovoimaan, vaikka yrityksen johto vastusti suomalais-venäläistä hanketta.Venäjän presidentti Vladimir Putin pitää edelleen panttinaan Fortumin miljardiomistuksia Venäjällä.Asetelma on omiaan synnyttämään vaikenemisen kehän, jota ruokkii pelko. Tänä vuonna hallituksen pitäisi myöntää ydinvoimalalle rakentamislupa. Turvallisuusasiat ovat edelleen rempallaan.Tunnetut suomalaiset poliitikot ovat silti olleet Fennovoimasta kiusallisen hiljaa.Hiljaisuus on korvia särkevää.Vankinaan Putin pitää myös oppositiojohtaja Aleksei Navalnyitä, jonka turvallisuuspalvelu FSB yritti viime elokuussa murhata hermomyrkyllä.Viikonloppuna diktatuuria pitivät pystyssä naamioituneet mellakkapoliisit, jotka pidättivät ja pahoinpitelivät Moskovassa ja Pietarissa tuhansia ihmisiä. Videomateriaali todistaa, että poliisi käytti sähkölamauttimia maan omien kansalaisten satuttamiseen.Mitä pahoinpidellyt ihmiset vaativat?Edes alkeellisia kokoontumisvapauksia, ilmaisunvapautta ja demokratiaa.Näitä myös Venäjän perustuslain pitäisi turvata. Ainakin teoriassa.Suomalaispäättäjien hiljaisuus särki sunnuntaina tärykalvot.Tasavallan presidentti Sauli Niinistö, pääministeri Sanna Marin (sd), hallituksen johtoviisikon jäsenet Annika Saarikko (kesk), Maria Ohisalo (vihr), Jussi Saramo (vas) ja Anna-Maja Henriksson (r) tai oppositiojohtajat Jussi Halla-aho (ps), Petteri Orpo (kok), Sari Essayah (kd) ja Harry Harkimo (liik) eivät tiistaihin puoleenpäivään mennessä olleet julkaisseet ensimmäistäkään kannanottoa, paheksuntaa, julkista tuomitsemista tai edes Twitter-viestiä sunnuntain tapahtumista Venäjällä.Yksikään suomalainen puoluejohtaja ei ilmaissut järkytystään tapahtumista tai vaatinut Putinia ja tämän väkivaltakoneistoa niistä tilille.Syytä täydelliselle vaikenemiselle on vaikeaa löytää, tekosyitä varmasti sitäkin enemmän.Suomalaisten poliitikkojen kannattaisi ottaa iltalukemisekseen toimittaja Anna Politkovskajan teos Putinin Venäjä vuodelta 2004.Politkovskaja määritteli Putinin politiikan uusneuvostoliittolaisuudeksi.”Ihmisillä ei ole riippumatonta olemassaoloa, he ovat rattaita koneistossa, jonka tehtävänä on panna kyselemättä toimeen mitä tahansa poliittisia vallattomuuksia vallan kahvassa olevat ikinä keksivät. Rattailla ei ole oikeuksia, ei edes arvokkaaseen kuolemaan”, Politkovskaja kirjoitti.Hän yritti journalismillaan saada oikeutta muun muassa venäläisäideille, joiden pojat oli hakattu kuoliaiksi armeijan simputuskulttuurissa.Kiitosten ja palkintojen asemesta Politkovskaja joutui uusneuvostoliittolaisen hallinnon silmätikuksi. Salamurhaaja ampui hänet lokakuussa 2006.Fyysisesti hento mutta hengeltään väkivahva Politkovskaja ehti kuitenkin elämänsä aikana pukea sanoiksi Putinin vallan olemuksen tavalla, joka suomalaisten poliitikkojen olisi syytä pitää mielessään. ”Yhteiskunta on osoittanut ääretöntä apatiaa, ja se sopii Putinille mainiosti. Hänen tekonsa ovat saaneet ihmiset sekä lamaantuneiksi että kauhun valtaan”, hän arvioi.Vallankäytön metodina pelko on tehokas työkalu. Se saa suuret ihmismassat kääntämään katseensa pois ja vaikenemaan.Suomalaispoliitikkojen kannattaisi niin ikään lukea brittiläisen tutkivan toimittajan Heidi Blaken uusi kirja Tappolista - Kremlin salamurhaohjelma ja Vladimir Putinin sota länttä vastaan.Siinä käydään tarkasti läpi, miten Putinin hallintoa kritisoineita ja maanpakoon joutuneita venäläisiä ja heidän paikallisia juristejaan on kuollut epämääräisissä olosuhteissa. He vain putoilevat ikkunoista, tuupertuvat juoksulenkeillä tai löytyvät yllättäen kotoaan kuolleina.Kun Suomen valtiollinen turvallisuuskomitea arvioi edellisen presidentinvaalin alla, että Venäjä voisi toteuttaa salamurhan myös Suomen maaperällä, suomalaispoliitikot valtasi kouristuksenomainen kieltoreaktio.Sen sijaan, että olisi keskusteltu itse asiasta, monet valtasi kiusaus moittia turvallisuuskomiteaa pelottelusta.Vaikenemisen apatia on levinnyt osittain Suomeen.”Kun Tsekan perillisten ote vallasta on tiukentunut, ihmiset ovat näyttäneet pelkonsa. Se on vain vahvistanut näiden perillisten halua kohdella kansaa kuin karjaa. KGB kunnioittaa vain vahvoja. Heikot se tuhoaa. Venäläisten pitäisi jo tietää se”, Politkovskaja kirjoitti seitsemäntoista vuotta sitten.On tragedia, että Politkovskaja ei ole ollut keskuudessamme kirjoittamassa Putinin hyökkäyksestä Ukrainaan, väärennetyistä vaalituloksista, Navalnyin kohtelusta ja lukuisista vapauksia vaatineiden ihmisten vangitsemisista, pahoinpitelyistä ja murhista - ja vaikkapa Kremlin ydinvoimalaoperaatiosta Suomessa.Hänen analyysinsa on silti enemmän ajankohtainen kuin koskaan.Kansaltaan miljardeja itselleen ja lakeijoilleen varastanut Putin on vaikeuksissa siksi, että Navalnyi ja hänen tukijansa eivät enää pelkää.Vapauksia ja yksinvaltiuden lopettamista vaativat ihmiset ovat pahimmillaan hengenvaarassa, mutta he ovat rohkeudellaan pystyneet osoittamaan, että keisarilla ei ole vaatteita: hänellä on vain falski palatsi kultahanoineen ja maanalaisine jäähalleineen.Kreml voi edelleen tiedottaa, että Putin tekee yhdeksän maalia, kun hän pelaa jääkiekkoa entisten NHL-tähtien kanssa, mutta johtajan henkisen alastomuuden näkee aiempaa useampi.Suomalaisilla vallanpitäjillä on valittavanaan karkeasti ottaen kolme vaihtoehtoa.Joko he voivat edelleen pelata jääkiekkoa Putinin propagandaotteluissa. Tällöin suomalaiset kulkevat presidentti Urho Kekkosen jalanjäljissä - tämä kun kävi ampumassa huumattuja karhuja ja hirviä Kremlin isäntien ja Romanian yksinvaltiaan Nicolae Ceaușescun kanssa.Toisena vaihtoehtona ovat pelkkä vaikeneminen ja apatia, mikä olisi sekin Putinin mieleen. Hän saisi ikään kuin luvan kanssa tukahduttaa väkivalloin vaatimukset perusoikeuksista ja demokratiasta.Kolmantena vaihtoehtona on, että suomalaispoliitikot tuomitsevat näytösoikeudenkäynnit ja ilmaisevat huolensa vapauksien tilasta Venäjällä. Tällöin he toimisivat loogisesti.Kun Valko-Venäjän diktaattori Aljaksandr Lukašenka väärensi vaalituloksen ja hänen turvallisuuspoliisinsa kävi vapauksia janonneiden ihmisten kimppuun, suomalaispoliitikot vaativat nopeasti EU:lta reagointia.Suomalainen kansalaisyhteiskunta synnytti välittömästi paineen, joka johti siihen, että Suomen Jääkiekkoliitto kannatti MM-kilpailujen siirtämistä pois Minskistä.Leijonille olisi ollut mahdotonta pelata Valko-Venäjällä.Loogisuuden nimissä Suomen Palloliiton olisi syytä ilmoittaa, että se ei pelaa jalkapallon EM-kilpailujen otteluitaan Pietarissa, ellei Navalnyitä vapauteta ja ihmisoikeustilanne parane Venäjällä nopeasti.Kovin on ollut hiljaista Palloliiton puheenjohtajan Ari Lahden suunnalla.Tiede- ja kulttuuriministeri Annika Saarikon vastaavasti pitäisi esittää EM-pelien siirtämistä pois Venäjältä - ja tasavallan presidentti Niinistön yhtyä suositukseen.Lähes kaikki suomalaisvaikuttajat ilmaisivat tammikuussa syvän huolensa demokratian tilasta Yhdysvalloissa ja tuomitsivat hyökkäyksen kongressiin.Väistämättä mieleen nousee ajatus, onko demokratian ja perusoikeuksien pitäminen esillä arvo ja kunniassa vain silloin, kun kritiikin kohde on helppo: oikeusvaltio ja Euroopan turvallisuuden takaaja Yhdysvallat tai jokin pienehkö hylkiövaltio, kuten Valko-Venäjä.Onko antiamerikkalaisuus muodikasta, mutta oikeasti vaarallista Venäjää ei uskalleta vastustaa, koska se edellyttäisi itsensä laittamista seurauksille alttiiksi?Onko liian pelottavaa, jos omaan sähköpostiin tai some-kanavaan tuleekin Venäjä-mieliseltä trollilta haukkuma- tai uhkailuviesti tai jos Venäjän duumasta otetaan yhteyttä eduskuntaan ja paheksutaan suomalaisten poliitikkojen esittämää kritiikkiä?Ihmisarvon ja vapauden puolustamisen sijasta suomalainen yhteiskunta vetäytyy edelleen herkästi pelokkaan siilin tavoin kuoreensa ja sulkee kollektiivisen omatuntonsa ulkopuolelle Putinin hallinnon toimet.Jos Navalnyin julkiset vapauttamisvaatimukset jäävät kertaluonteisiksi, Putin on voittanut Suomessa pelottelupolitiikallaan.”Siitä lähtien, kun palasin Venäjälle, on joku halunnut, etten ota Venäjän maaperällä yhtään askelta vapaana. Tämän oikeudenkäynnin tarkoituksena on pelotella niin montaa ihmistä kuin mahdollista”, Navalnyi kohdisti tiistaina näytösoikeudenkäynnissä sanansa palatsivarkaalle.Jos Venäjä siirtyisi parlamentaariseen monipuoluedemokratiaan, ainaiselta tuntuva sodanuhka - sukupolvelta toiselle Suomessa periytyvä hiljainen ahdistus - väistyisi yltämme.Maallamme kun ei ole muuta sotilaallista uhkaa kuin Venäjä, eivätkä aidot demokratiat ole Euroopan historiassa koskaan aloittaneet sotia, koska demokratioissa kansalaisten enemmistö ei hyväksy hyökkäyssotien aloittamista.Suomi ei Venäjää voi demokratian aikaan siirtää, mutta Venäjän demokratisoituminen olisi parasta, mitä Suomelle on 2020-luvun maailmanpolitiikassa kuviteltavissa.",2
267,"Yhdysvallat ei ole maailmanpolitiikan puhtoinen.Yksikään suurvalta ei ole maailmanhistoriassa ollut moraaliltaan tahriintumaton.Ison-Britannian toisen maailmansodan aikainen pääministeri Winston Churchill näyttäytyy Euroopan 1900-luvun historiassa sankarillisena hahmona. Kiiltokuva on jättänyt varjoonsa sen tosiasian, että Churchillin Britannia yritti epätoivoisesti pitää yllä imperiumiaan ja valjasti merentakaisten alusmaidensa taloudet palvelemaan sotatalouttaan.Yhdysvaltojen läsnäolo Lähi-idässä ärsyttää monia suomalaisia. Pienen maan kansalaisilla asuu alitajunnassa epäluulo suurvaltojen motiiveja kohtaan.Silti Suomen on valittava selkkauksessa puolensa - muuten vaarana on paluu synkkiin YYA-aikoihin.Kun Venäjä syksyllä 2016 pommitti Aleppossa asutuskeskusta, muun muassa sairaaloita, tavalla, jota saattoi verrata 1900-luvun teurastuksiin ja sotarikoksiin, suomalaiset poliitikot, rauhanaktivistit ja yliopisto-opiskelijat vetäytyivät pelokkaan siilin tavoin kuoreensa.Jos Venäjän asemesta siviilejä olisi murhannut Yhdysvallat, edellä mainitut suomalaisryhmät olisivat pukanneet tiedotteita sähköposteihin, järjestäneet palavasieluisia antiamerikkalaisia iltamia ja organisoineet yli 10 000 ihmisen suurmielenosoituksen Senaatintorille.Ihmisarvon ja -elämän puolustamisen sijasta suomalainen yhteiskunta käpristyi pelosta ja sulki kollektiivisen omatuntonsa ulkopuolelle Venäjän sotatoimet Syyriassa ja Ukrainassa.Sattumoisin Iranin vallankumouskaartin erikoisjoukkojen komentaja Qassem Suleimani oli heinäkuussa 2015 se henkilö, joka matkusti Moskovaan ja suunnitteli presidentti Vladimir Putinin hallinnon kanssa, miten Venäjän ilmavoimat ja Suleimanin iranilaisjoukot pelastaisivat Syyrian diktaattorin Bashar al-Assadin.Suomessa poliitikot, rauhanaktivistit ja yliopisto-opiskelijat olivat kiusallisen hiljaa, eikä suuresta mielenilmauksesta Venäjän Tehtaankadun suurlähetystön edessä, Iranin suurlähetystön luona Kulosaaressa tai Senaatintorilla ollut tietoakaan.”Meillä on jonkinmoinen sisäinen jarru maassa päällä. USA:ta saa haukkua niin paljon kuin ikinä jaksaa. Kun Venäjästä puhuu uhkana, tulee palautetta”, arvioi Elisabeth Rehn. (Aamulehti 26.9.2016)Rehn jos kuka tuntee suomalaisen turvallisuuspolitiikan realiteetit. Hän oli vuonna 1992 puolustusministerinä tekemässä päätöstä amerikkalaisten Hornet-hävittäjien ostamisesta.Kun Yhdysvallat surmasi viime viikolla kenraali Suleimanin, antiamerikkalaisuus nosti Suomessa jälleen päätään.Iran-selkkauksessa - ja muutenkin - Suomi on silti valinnut puolensa jo kauan aikaa sitten.Venäjän ja Iranin argumenttien hyväksyminen edustaisi paluuta YYA-aikakauteen, jossa osa suomalaisista järjenvastaisella tavalla osoitti sympatiaa diktatuureja kohtaan.Suomen ilmavoimat testaa helmikuussa Pirkkalan lentotukikohdassa kahta amerikkalaista hävittäjää osana HX Challenge -tapahtumaa.Amerikkalaiset tarjoavat Suomen seuraavaksi hävittäjäksi joko Lockheed Martinin tai Boeingin koneita. Kilvassa on mukana kolme eurooppalaista hävittäjävalmistajaa, mutta amerikkalaisia pidetään ennakkosuosikkeina.Vaikka Suomi ei ole puolustusliitto Naton jäsen, monissa suomalaisissa elää lapsenusko siitä, että Yhdysvallat suojelee Suomea tarvittaessa Venäjän painostukselta.Vuonna 2014 Venäjä miehitti Krimin niemimaan. Samana vuonna terroristijärjestö Isis julisti perustaneensa Syyrian ja Irakin alueille kalifaatin.Yhdysvallat perusti Irakin tueksi kansainvälisen koalition (Global Coalition against Daesh) taistelussa Isisiä vastaan ja pyysi Suomea liittymään siihen. Suomen hallitus perusteli osallistumista YK:n turvallisuusneuvoston päätöslauselmalla, jossa maailmanjärjestön jäsenmaita kehotettiin yhteistyöhön Isisin nujertamisessa.Suomi lähetti Irakiin 50 sotilaskouluttajaa.Valtionjohdon ulkopoliittista ajattelua ohjasivat muutkin motiivit kuin halu nujertaa Isis. Krimin miehityksen jälkeisessä korkeajännityksessä Suomelle oli tärkeää osoittaa solidaarisuutta Yhdysvaltojen pyrkimyksille.Ulko- ja turvallisuuspoliittiset motiivit tulivat avoimen julkisiksi syksyllä 2015, jolloin Suomi ilmoitti kaksinkertaistavansa kouluttajiensa määrän Isis-liittoumassa. Tasavallan presidentti Sauli Niinistön ja pääministeri Juha Sipilän hallituksen tekemää päätöstä edelsivät islamistien terrori-iskut Pariisissa.”Osallistujamäärän lisääminen oli osaltaan myös vastaus Ranskan 17.11.2015 EU:n jäsenvaltioille esittämään avunpyyntöön Lissabonin sopimuksen artiklan 42(7) eli keskinäisen avunannon lausekkeen mukaisesti”, pääministeri Antti Rinteen hallitus kertasi viime vuonna Irak-operaation historiaa selonteossa, jossa se perusteli 80 suomalaissotilaan jatkamista Irakissa vähintään vuoden 2020 loppuun saakka.Iranin armeija iski keskiviikon vastaisena yönä ohjuksillaan Erbiliin, missä on suomalaisia sotilaskouluttajia.– Suomi tuomitsee Iranin tekemät ohjusiskut, joita on kohdistettu myös alueella toimiviin rauhaa turvaaviin joukkoihin. Kansainvälisen yhteisön on tehtävä kaikkensa, että väkivallan kierre katkeaa, presidentti Niinistö painottaa lausunnossaan.Tuomita-verbi kertoo suomalaisen diplomatian hienovaraisella kielellä, että Suomi on valinnut puolensa.Niinistö on nauttinut saadessaan tavata Yhdysvaltain presidenttiä Donald Trumpia, jota osa eurooppalaisista valtionjohtajista ei voi sietää.Trumpin ja Niinistön henkilökemiat käyvät tapaamisissa läsnä olleiden ihmisten kuvausten perusteella yksiin. Kaksi kansallismielistä ja kansallisvaltioajattelua vaalivaa presidenttiä ymmärtää toisiaan.Niinistö tietää, että jännitteiden kiristyessä amerikkalaiset seuraavat tarkasti, kuka pysyy poliittisesti heidän tukenaan.Siksi Suomi ei tee hätiköityjä ratkaisuja. Suomen ulkopolitiikan päälinjat ovat pienelle valtiolle tärkeän EU- ja YK-diplomatian korostaminen ja kahdenvälisten suurvaltasuhteiden vahvistaminen. Jälkimmäisellä saralla Yhdysvallat-suhteen tärkeys on kasvanut vuodesta 2014 lähtien.Iranin ampumat parikymmentä ohjusta olivat näyttävä operaatio, mutta merkit viittaavat siihen, että ohjukset oli tarkoitettu varoituslaukauksiksi.Trumpia myötäkarvaan silittävä konservatiivinen Fox News -uutiskanava haastatteli keskiviikkona Michael Antonia, joka työskenteli Trumpin hallinnossa kansallisen turvallisuuden neuvonantajana vuosina 2017 ja 2018.Antonin arvion mukaan Trumpin ei tarvitse vastata ohjusiskuun.Donald Trumpin hallinto on aseistanut Ukrainan armeijaa. Adam DelgiudiceÄkkiseltään vaikuttaa siltä, että Iranin vastahyökkäys oli rajoitettu.Todellisuudella saattaa silti olla pimeä puolensa, jonka ajatteleminen ahdistaa monia paljon enemmän kuin symbolisesti huomionarvoiset ohjusiskut.Välittömästi ohjusiskujen jälkeen Teheranissa tuhoutui amerikkalaisvalmisteinen Boeing 737-800 -matkustajakone.Ukrainan valtiollisen lentoyhtiön kone oli valmistettu vuonna 2016 ja huollettu edellisen kerran kahta päivää aiemmin.Maailmaan mahtuu paljon sattumia, mutta osa niistä on liian epätodennäköisiä ollakseen sattumia.Ukraina on ollut Yhdysvaltojen tärkein liittolainen Euroopassa niin Barack Obaman kuin Donald Trumpin presidenttikaudella. Amerikkalaiset ovat aseistaneet Ukrainan armeijaa, mikä on ollut keskeinen syy siihen, että Venäjän presidentti Putin on joutunut rajoittamaan sotilasoperaatioitaan itäisessä Ukrainassa.Venäjä on sotilaallisesti ja taloudellisesti Iranin läheinen liittolainen.Ukraina ja Venäjä ovat tosiasiallisesti sodassa.Haavoittamalla Ukrainaa on mahdollista vaurioittaa Yhdysvaltojen ja Ukrainan jo ennestään vaikeaa liittosuhdetta.Siviiliuhrien joukossa oli kanadalaisia, brittejä, saksalaisia ja ruotsalaisia.Epäsymmetrisen sodankäynnin luonteeseen kuuluu pelon ja epävarmuuden synnyttäminen. Siinä diktatuurit ovat usein taitavia, koska niiden tiedustelupalveluilla ei juurikaan ole juridisia eikä moraalisia pidäkkeitä.Vaikka ukrainalaisen matkustajakoneen putoamisen vahvistettaisiin johtuneen teknisestä viasta, ilmaan ja ihmisten alitajuntaan jää epäilys siitä, kajosiko joku koneen tekniikkaan Teheranissa tai räjäytti koneen ilmassa.On kylmäävä ajatus, että minkä tahansa Yhdysvaltojen liittolaismaan lentoyhtiön kone saattaa tietyissä olosuhteissa tuhoutua. Tämä todennäköisyys saattaa kasvaa, jos Yhdysvallat vastaa sotilaallisesti Iranin armeijan ohjusiskuun.Uhrin omainen Kiovan kansainvälisellä lentokentällä. SERGEY DOLZHENKOSekä amerikkalaiset että iranilaiset ovat viime päivinä osoittaneet olevansa historiatietoisia. Trump kertoi viikonloppuna 52 iranilaisesta kohteesta, joihin Yhdysvallat varautuu iskemään.Vuosina 1979-1981 Iran piti pankkivankinaan 52 amerikkalaista.Vuonna 1988 yhdysvaltalainen ohjusristeilijä USS Vincennes pudotti Hormuzinsalmessa Iran Airin lennon numero 655. Iskussa kuoli 290 ihmistä.Kylmäävä sattuma on sekin, että matkustajakoneiden tuhoutumisella on oma historiansa Yhdysvaltojen ja Iranin välisessä vastakkainasettelussa.Vaikka Suomi on valinnut ulko- ja turvallisuuspoliittisesti puolensa, Suomen ja muiden EU-maiden on syytä kohdistaa diplomaattinen voimansa sen edistämiseen, että Washington ja Teheran sopisivat neuvottelupöydässä liennytyksestä.Ukrainalaisen matkustajakoneen tuhoutumisen syyn selvittämiseksi tarvitaan kansainvälinen tutkinta.Huonoin vaihtoehto olisi, että Iran päättäisi jatkaa Venäjän hiljaisella tuella ydinaseen kehittämistä. Silloin Washingtonissa ja Israelissa pohdittaisiin vakavasti sotatoimiin ryhtymistä.Sota Lähi-idässä heijastuisi myös Itämerelle, missä Venäjän ja länsimaiden välinen jännite on onneksi hieman hellittänyt.",2
268,"Työministeri Tuula Haatainen (sd) epäili perjantaina, että monet yllättyvät hallituksen työllisyystoimien tehokkuudesta.Haatainen on kulloisellekin demarijohdolle luotettava ministerivalinta: hän toteuttaa kuuliaisesti sen, mitä valtahierarkiassa häntä ylempänä olevat poliitikot työministeriltä edellyttävät.Timo Harakka olisi ollut työministerinä itsenäisempi ja sanavalmiimpi kuin seuraajansa Haatainen. Siksi hän kaiketi sai siirron liikenneministeriksi.Pääministeri Sanna Marinin hallituksen pitää pian päättää työllisyyskeinoista, jotka synnyttävät Suomeen 30 000 uutta päätösperusteista työpaikkaa.Päätösperusteinen-sana kalskahtaa byrokraattiselta, mutta se on poliittisesti kuin punainen tikka kesämökillä. Sen osumisesta huussin ovessa roikkuvaan työllisyystauluun riippuu pahimmillaan - opposition näkökulmasta parhaimmillaan - hallituksen koossa pysyminen.Voi käydä niinkin, että työllisyystikka suhahtaa näyttävän sukuriidan huipennuksena taulun ohi ja uppoaa lantakasaan.Valtiovarainministeriössä (VM) osataan laskea, mikä työllisyysvaikutus on sosiaaliturvan leikkauksilla ja etuuksien muutoksilla.Leikkaukset etuuksiin patistavat ihmisiä töihin. Se on fakta, jonka tilastot vahvistavat. Tämän mekanismin seurauksena syntyviä työpaikkoja kutsutaan päätösperusteisiksi.Sen sijaan VM:n virkamiesten on vaikeampi laskea työllisyysvaikutuksia erilaisille kuntakokeiluille ja työttömien kannustamiselle tsemppaamalla.Elinkeinoelämän keskusliiton EK:n johtaja Ilkka Oksala ehdotti torstaina, että valtiovarainministeriön puolueettomat virkamiehet laskisivat työmarkkinajärjestöjen ja ministeriöiden esitysten työllisyysvaikutukset.– Sen jälkeen neuvotteluihin jätettäisiin vain asiat, joilla on oikeita työllisyysvaikutuksia, Oksala vaati.Oksalalla on kainalossaan ketunhäntä: EK on julkistanut oman mallinsa ansiosidonnaisen työttömyysturvan porrastamisesta. Samoin on tehnyt korkeasti koulutettujen palkansaajien etujärjestö Akava.Aluksi turva olisi nykyistä korkeampi, mutta sen taso laskisi nopeasti. Todennäköisesti jokaisen portaan eli aleneman kohdalla näkyisi tilastoissa työllistymispiikki.Akavan mallissa työtön työnhakija saisi työllistyessään turvan leikkauksen takaisin eli palkkion onnistumisestaan.Iltalehden hankkimien tietojen mukaan ansiosidonnaisen työttömyysturvan porrastusesitys kiikutetaan ennemmin tai myöhemmin työministeri Haataisen pöydälle, ellei valmistelun itselleen kaapannut sosiaali- ja terveysministeri Aino-Kaisa Pekonen (vas) yritä vähin äänin haudata vasemmistoliitolle epämiellyttävää ajatusta ö-mappiinsa.Vasemmistopuolueille ansiosidonnaisen työttömyysturvan porrastus on hankala asia, koska ammattiyhdistysliike vierastaa sitä.Sadattuhannet suomalaiset ovat aikanaan liittyneet ammattiliittoihin juuri siksi, että ne ja poliittinen vasemmisto ovat taistelleet Suomeen vahvan ansiosidonnaisen turvan. Sen heikentäminen rapauttaisi työntekijöiden halua kuulua ammattiliittoon ja söisi siten ay-liikkeen poliittista valtaa.Jos turvan taso ei heikkene, sen porrastus saattaa palkansaajajärjestö SAK:lle sopia.– Jos porrastaminen sinänsä on arvo, itse kunkin täytyy sitä miettiä, SAK:n puheenjohtaja Jarkko Eloranta vihjasi IL:n haastattelussa.Lausuntoa voi tulkita niinkin, että SAK on valmis jonkun etuutta heikentävään malliin, kunhan nipistyksen hinnasta sovitaan.Vasemmistolle vaikean työttömyysturvan porrastuksen hintana keskusta joutuisi taipumaan lasten kotihoidontuen leikkaamiseen.Kotihoidontuki sitoo alle kolmivuotiaiden lasten äitejä kotiin siinä missä ansiosidonnainen työttömyysturva työttömiä.Kummankin ryhmän etuuksien leikkauksille osataan laskea VM:ssä työllisyysvaikutus, joka on varmasti vahvasti plusmerkkinen.Oksala ja Eloranta lisäävät painetta hallituksen suuntaan korostamalla, että leikkaus kotihoidontukeen sopii niin työnantajien kuin palkansaajien etujärjestöille. Suomeksi sanottuna herrat tarkoittavat, että ministerit eivät voi moittia työmarkkinajärjestöjä joustamattomuudesta, ellei hallitus itse ole valmis leikkaamaan kotihoidontukea.Hieman kärjistäen: kotihoidontuki on suomalaisen perhepolitiikan paras ja työllisyyspolitiikan kauhein asia.Sitä ylistetään ja kirotaan vaalikaudesta toiseen.Olennaista on arvioida tukeen liittyviä faktoja.Kotihoidontukea maksetaan, jos perheessä on alle 3-vuotias lapsi, joka ei ole kunnallisessa päivähoidossa. Tukea maksetaan myös muista perheen alle kouluikäisistä lapsista, jotka alle kolmivuotiaan rinnalla hoidetaan kotona.Järjestelmä on sen verran antelias, että monet keskituloiset vanhemmat jäävät kotiin lapsia hoitamaan 5-6 vuodeksi. Näin käy, kun lasta kannattaa hoitaa kotona kolmivuotiaaksi asti, minkä jälkeen syntyykin jo toinen lapsi.Politiikan puheenparressa ja Kelan virkakielessä puhutaan vanhemmista, mutta käytännössä kyse on äideistä.Kelan tilastot paljastavat, että kotihoidon tukikauden alkaessa alle neljä prosenttia kotiin jäävistä vanhemmista on isiä.Kääntäen ilmaistuna kotihoidon tukikausien aloittamisesta vastaavat 96-prosenttisesti äidit.Vuonna 2015 kotiin jäi aluksi isä vain neljässä prosentissa niistä perheistä, joissa hoitaja oli jompikumpi vanhemmista eli isä tai äiti.Jossain vaiheessa kotihoidontuen kestoa lastaan hoiti kotona 4 203 isää vuosina 2015-2017. Tilastotieto koskee niitä 47 536 perhettä, jotka alkoivat tukea hyödyntää vuoden 2015 aikana. Toisin sanoen alle yhdeksässä prosentissa tukea käyttäneistä perheistä isä oli edes jonkin jakson ajan kotihoidontukea saava lapsen hoitaja.Päivähoitomaksut lisäävät kotihoidontuen houkuttelevuuttaTilastoja ei voi lahjoa eikä totuutta muuksi muuttaa: kotihoidontuki on leimallisesti äitien sosiaaliturvaetuus, vaikka se ei etuusmuotona ole millään tavalla sidoksissa sukupuoleen.Tuki ei paperilla näytä ruhtinaallisen suurelta. Kyse on näköharhasta. Etuus muuttuu yllättävän suureksi, kun perheen taloudellisessa yhtälössä otetaan huomioon, että toisessa vaihtoehdossa perhe saa maksettavakseen satojen eurojen kuukausittaiset päivähoitomaksut.Yhdestä alle kolmivuotiaasta lapsesta tukea maksetaan 338 euroa ja kustakin seuraavasta alle kolmivuotiaasta 102 euroa. Kolme vuotta täyttäneestä alle kouluikäisestä sisaruksesta perhe saa kotihoidontukea 65 euroa.Tulosidonnainen hoitolisä on enintään 181 euroa kuukaudessa.Jos kotikunta maksaa kotihoidontuen kuntalisää, korvaus lapsen tai lasten hoitamisesta kotona kasvaa suureksi. Tuki on veronalaista tuloa, mutta käytännössä vanhemman tulot jäävät sen verran pieniksi, että verotus ei niistä kovin isoa siivua leikkaa.Pieni- tai keskipalkkaiseen työhön meneminen ei ole äidille järin houkuttelevaa. Palkkatuloja syövät verotus ja päivähoitomaksut.Näin syntyy kannustinloukku, joka on yksi keskeinen syy siihen, miksi naisten työllisyysaste on Suomessa matalampi kuin miesten. Lapsia saaneiden naisten työllisyysaste on Suomessa matalampi kuin naapurissamme Ruotsissa.Uskottavuutensa pelastamiseksi Marinin hallitus saattaa vielä löytää itsensä tilanteesta, jossa ay-liikettä kuuntelevien poliitikkojen on hyväksyttävä fakta: työttömyysturvan leikkauskohdassa näkyy työllistymispiikki.Samalla keskustalaisten - esimerkiksi suuria perheitä ja patriarkaalista perheihannetta suosivien herätysliikkeiden jäsenten - on hyväksyttävä fakta: kotihoidontuki kahlitsee naisia kotiin eikä edistä heidän työllistymistään.Vuosina 2011-2015 suomalainen hallituspolitiikka muistutti vastentahtoisen hääparin valssia, jossa kokoomusta ja SDP:tä veti yhteen vain perussuomalaisten pelko.Marinin ja Katri Kulmunin (kesk) johtaman hallituksen on pystyttävä paljon parempaan, kuin mihin pääministeri Jyrki Katainen (kok) ja valtiovarainministeri Jutta Urpilainen (sd) aikoinaan pystyivät.Pelkkä galluptilanne ei riitä perusteeksi pitää hallitusta kasassa, jos se ei pysty arvioimaan kriittisesti työttömyysturvan ja kotihoidontuen kaltaisten poliittisten lehmien muutostarpeita.",2
269,"Naton pääsihteeri Jens Stoltenberg puhuu suoraan: Ukrainan pelastamisella on kiire.Venäjä on valjastanut taloutensa sotakärryjen eteen. Maan teollisuusyritykset tuottavat tykistön ammuksia ja ohjuksia liukuhihnalta. Päivin ja öin.Teknologiaa ja varaosia – todennäköisesti aseitakin – venäläiset saavat kiinalaisilta, vaikka nämä julkisuudessa muuta väittäisivät.– Olemme huolissamme siitä, että Kiina toimittaa tappavaa apua Venäjälle, Stoltenberg painotti Paasitornissa.Iran ja Pohjois-Korea aseistavat Venäjää, mutta Kiinan roolia demokratiat eivät ole halunneet vielä avoimesti tunnustaa todeksi.Stoltenberg varoittaa tuudittautumasta harhauskoon, että Venäjän aloittama tuhoamissota olisi alueellinen sota.– Kiina seuraa herkeämättä sotaa: hintaa, jonka Venäjä maksaa, tai palkkiota, jonka se saavuttaa aseellisella voimalla, Stoltenberg muistuttaa.Olisi Kiinalle eduksi, jos Venäjä miehittäisi Ukrainan. Se antaisi Kiinan itsevaltaiselle presidentille Xi Jinpingille rohkaisun yrittää Taiwanin valtaamista.Kiinalaiset ajattelisivat, että Yhdysvallat ja muut demokratiat eivät pelastaisi demokraattista Taiwania, kun ne eivät kerran pelastaneet Ukrainaakaan.– Se, mikä tapahtuu Euroopassa nyt, saattaa tapahtua seuraavaksi Aasiassa. Turvallisuus ei ole vain alueellista, Stoltenberg tähdensi.Eivätkä demokratiat saisi toistaa Kiinan kanssa samoja virheitä, kuin mihin ne sortuivat sokeassa Venäjä-teeskentelyssään. Stoltenberg sohaisi hiukan omiaankin eli sosialidemokraatteja, kun hän kritisoi niitä poliitikkoja, jotka pitkään väittivät, että venäläisen maakaasun ostamisessa oli kyse vain taloudesta.Kaiken keskiössä on Naton pääsihteerin sanoin Venäjän pysäyttäminen Ukrainassa.– Venäjä ei saa voittaa, Stoltenberg kiteytti.Perustelu on fundamentaalinen. Suomen kaltaisten pienten maiden olemassaolon ehto.– Jos Putin voittaisi, se lähettäisi autoritäärisille johtajille viestin, että voimankäyttö palkitaan, Stoltenberg painotti.Toisessa maailmansodassa valtioiden menoista yli 70 prosenttia oli sidoksissa sodankäyntiin.Venäjä on laittanut taloutensa sotatilaan.Jos demokratiat haluavat, että Ukraina pelastuu, niiden on valjastettava teollisuutensa tuottamaan Ukrainan armeijalle aseita ja ammuksia liukuhihnalta. Päivin ja öin eli kolmessa työvuorossa. On oltava rahaa yölisiin ja sunnuntaityöhön.Tätä ei ole demokratioissa sisäistetty riittävästi.Stoltenberg toistaa päivästä ja viikosta toiseen Ukrainan aseistamisen kiireellisyyttä, etteivät venäläiset saisi keväällä ja kesällä läpimurtoa ja miehittäisi Ukrainaa.Helsingissä Stoltenberg antoi koruttoman kuvan siitä, että demokratioiden tähänastinen ase- ja ammusapu on sittenkin ollut näpertelyä, vasta alkusoittoa.On nukuttu Ruususen unta, vaikka sen myöntäminen on piinallista.– Olemme antaneet aseita varastoistamme. Emme voi jatkaa näin. Varastot tyhjentyvät. Tämä on uuvutussota, jossa aseita kuluu paljon enemmän kuin Afganistanin-sodassa, Stoltenberg sanoi.Natoa vuosikymmenen johtanut norjalainen on taustaltaan sosialidemokraatti.Rauhanajan ajattelusta ja käytännöistä luopuminen on tuskallista.– Kun kuluttaa enemmän rahaa puolustukseen, se tarkoittaa vähemmän rahaa koulutukseen ja terveydenhuoltoon. Mutta mikään ei ole tärkeämpää kuin turvallisuutemme, hän huomautti.Naton pääsihteeri Jens Stoltenberg vaatii valtioita tilaamaan Ukrainalle aseita ja ammuksia suoraan teollisuudelta. Jenni GästgivarAseiden ja ammusten tuotantoa hidastaa byrokratia. Investoinnit vaativat lupia ja niin edelleen.Nämä sivuseikat ovat ohitettavissa ja voitettavissa.Eurooppalaiset asevalmistajat tarvitsevat välittömästi suoria ase- ja ammustilauksia valtioilta. Uudet aseet pitää Stoltenbergin mukaan viedä Ukrainaan. Muuten ukrainalaiset eivät pelastu.– Ennen kaikkea teollisuus tarvitsee sopimuksia, pitkän aikavälin sopimuksia. Siihen tarvitaan rahaa. Valtiot joutuvat panostamaan puolustusmenoihinsa. Tarve on aivan älytön, norjalainen välitti viestinsä hallituksille.Yksi Patriot-ilmatorjuntaohjus maksaa kolme miljoonaa dollaria. Summat ovat valtavia, Stoltenberg toisteli.Mutta miljardit on pakko maksaa, myös suomalaisten. Muussa tapauksessa Venäjä voittaa sodan.Toiston määrästä oivaltaa helposti, että poliitikot eivät ole tosiasioita sisäistäneet.– Tämä vaatii vaikeita valintoja. Meillä ei ole yhtä paljon rahaa sosialidemokraattien tärkeinä pitämiin asioihin kuin aiemmin on ollut. Totuutta on katsottava silmiin: meidän täytyy saada Venäjä tajuamaan, että meitä ei voi uhkailla, Stoltenberg korosti.Vierellä istuivat Norjan pääministeri Jonas Gahr Støre, Ruotsin demarijohtaja Magdalena Andersson ja Suomen ulkomaankauppaministeri Ville Skinnari.Suomen pääministeri Sanna Marin nyökytteli eturivissä.Entisenä demaripääministerinä Stoltenberg tietää, että vasemmistolaisille poliitikoille asetuotannon lisääminen terveydenhuollon kustannuksella on vaikeaa.Kaiketi siksi hän halusi painottaa, että vuonna 1949 perustettu Nato on perustuksiltaan työväen puolustusliitto.– Britannian työväenpuolueen johtaja ja pääministeri Clement Attlee puhui Natosta ay-liittona, kun puolustusliittoa perustettiin, norjalainen huomautti.Ei vertaus huono ollut: niin ammattiliitossa kuin Natossa on kyse joukkovoimasta.Stoltenbergin esiintymistä seuranneessa lehdistötilaisuudessa Gahr Støre, Andersson ja Marin vakuuttivat Iltalehdelle olevansa valmiita siihen, että valtiot tilaavat suoraan tehtailta aseita Ukrainalle.Gahr Støre huomautti, että hänen hallituksensa on jo solminut suoria tilaussopimuksia teollisuuden kanssa.Marin kertoi ajavansa EU:ssa eteenpäin Viron pääministerin Kaja Kallaksen esitystä, jonka mukaan EU-maat solmisivat yhdessä pitkiä tilaussopimuksia aseteollisuuden kanssa.– Näin hankittiin myös koronarokotteet, Marin perusteli.Ajatus on kannatettava ja yhteissopimukset välttämättömiä, mutta ensi hätään Marinin hallitus voisi viime töinään tilata suomalaiselta teollisuudelta uutta aseistusta Ukrainalle.Andersson sanoi ääneen sen, miksi valtioiden on välttämätöntä muuttaa toimintaansa nopeasti: ”Jotta voimme katsoa lapsenlapsiamme silmiin.”",2
270,"Keväällä monet suomalaiset pelkäsivät uusmaalaisia.Armeijaa vaadittiin eristämään Helsingin ja Uudenmaan sairaanhoitopiirin alue nopeasti ja sotilaallisella kurilla. Mitä sitä turhia perusoikeuksista ja perustuslaista - liikkumisen vapaudesta sun muista.Kun pelko otti vallan, tunteet peittosivat järjen. Vilkaisu sähköpostin vanhoihin lukijapalautteisiin muistuttaa kuukausista, jolloin pääkaupunkiseudun yli miljoona suomalaista koettiin melko yleisesti paheellisiksi koronanlevittäjiksi ja maalla asuvat suomalaiset hyveellisiksi ihmisiksi, joita oli suojeltava tuntemattomalta virukselta.Eduskunnassakin muutamat kansanedustajat vaativat ulkonaliikkumiskieltoja.Kaikki tämä oli perin inhimillistä, mutta huolestuttavaa.Kevät 2020 oli vaarallinen osoitus siitä, miten nopeasti osa kansalaisista on valmis luopumaan parlamentaarisesta demokratiasta ja valmis vaatimaan sen tilalle lujaa järjestysvaltaa, autoritäärisyyttä.Marraskuun puolivälissä kaupunkien ja maaseudun välinen vastakkainasettelu on palannut koronapolitiikkaan - halusimmepa sitä tai emme.Ennen torstaita Suomessa oli todettu 19 935 koronavirustapausta.Lukuun tullut päiväkohtainen lisäys (350) tarkoittaa ikävän rajapyykin ylittymistä.Kaksikymmentätuhatta diagnosoitua koronatartuntaa merkitsee sitä, että Kemin kaupungin tai Sipoon kunnan verran suomalaisia on sairastunut tänä vuonna koronaan.Pian ollaan Savonlinnan ja Vihdin lukemissa, kolmenkymmenentuhannen paikkeilla.Suomen tartunnoista lähes 11 000 eli yli puolet on todettu Helsingissä, Espoossa ja Vantaalla.THL:n tuorein koronaraportti kertoo, että HUS-alueella tartunnanlähde oli 9.-15. marraskuuta tiedossa enää 38 prosentissa tartunnoista.– Kyllähän tunnusluvut viittaavat siihen, että tällä alueella virus on siirtynyt niin sanottuun väestöleviämisvaiheeseen, arvioi sosiaali- ja terveysministeriön strategiajohtaja Liisa-Maria Voipio-Pulkki.Torstaiaamun tiedotustilaisuudessa kävi selväksi, että hallituksen ”testaa, eristä ja jäljitä”-koronastrategialta on osittain pudonnut pohja pois.Valtakunnallisestikin tartunnanlähde tai tartuntapaikka saadaan selvitettyä enää vain 52 prosentissa tapauksista.– HUS-alueella epidemiologiset mittarit näyttävät viikko viikolta menevän huonompaan suuntaan, kuvailee THL:n ylilääkäri Taneli Puumalainen.Samaan hengenvetoon hän huomauttaa, että esimerkiksi Lahti, Kouvola, Kruunupyy ja Rauma ovat epidemian kiihtymisvaiheessa.Muutamat sairaanhoitopiirit - Ahvenanmaa, Itä-Savo, Kainuu, Kanta-Häme, Keski-Suomi, Pohjois-Karjala ja Pohjois-Savo - ovat uusissa tartunnoissa hyvin lähellä nollaa.Epäilemättä monen suomalaisen mielessä käy matkustamisen kieltäminen Uudeltamaalta muualle Suomeen.Keväällä hallitus päätti valmiuslain sille antamin toimivaltuuksin sulkea Uudenmaan poliisivoimin kolmeksi viikoksi. Sulku purettiin ennenaikaisesti, kun koronatapauksia alkoi esiintyä enenevässä määrin eri puolilla Suomea.Oikeusministeriön kansliapäällikkö Pekka Timonen ja oikeuskansleri Tuomas Pöysti huomauttivat ministereille, että sululle ei ollut juridisia perusteita.Kun koronatapauksia on talven lähestyessä melko paljon eri puolilla maata, Suomen perustuslaki ei taivu siihen, että betoniporsaita marraskuisen yön pimeydessä kuljetettaisiin uudelleen Uudenmaan poistumis- ja sisääntuloväylille.– Oikeusvaltioperiaatteesta ei pidä puhua vain juhlapuheissa vaan se pitää myös käytännössä näyttää, että ymmärtää, mitä se pitää sisällään, oikeusministeri Anna-Maja Henriksson (r) painotti maaliskuussa Iltalehden haastattelussa.Uudet koronamuurit olisivat vaarallinen viesti siitä, että rauhanoloissa hallitus jakaa Suomea ja suomalaisia ”meihin ja heihin”.Demokratiassa on arvokkainta luottamus ihmisiä kohtaan. Sotilaalliset koronatoimet saattavat olla tehokkaita, mutta niiden käyttäminen madaltaa poliittista kynnystä riistää ihmisiltä vapauksia myös normaalioloissa.Ylilääkäri Puumalainen kertoo, mikä keväällä pohjimmiltaan pysäytti koronaepidemian.– Sosiaalisten kontaktien vähentyminen selitti kevään epidemian laantumisen. Myytti epäsosiaalisesta suomalaisesta ei pidä näillä tiedoilla paikkaansa. Epidemian iskiessä huhtikuussa suomalaiset vähensivät kontaktejaan, sekä sosiaalisia kontakteja että ihan fyysisiä kontakteja, keskimäärin noin 70 prosenttia, Puumalainen painottaa.Valmiuslain nojalla säädetyillä liikkumisen ja kokoontumisen rajoituksilla oli toki osuutensa: ne antoivat ihmisille signaalin vähentää kontakteja.Heinäkuun alussa koronaepidemia hiipui Suomessa käytännössä nollaan.Se palasi kuten oli alkanutkin: ulkomaanmatkailun ja vierastyöläisten tuliaisina.Oma lukunsa koronapolitiikassa on se, että HUS:n johto lähetti hallitukselle 3. kesäkuuta kirjeen, jossa maan suurin sairaanhoitopiiri tarjoutui tuottamaan koronatestauspalvelun Helsinki-Vantaan lentokentälle.– Suomen avatessa matkailua uudelleen on mielestämme tärkeää, että matkailun kautta tapahtuva epidemian uudelleen käynnistyminen voidaan estää. Eräs keino tämän saavuttamiseksi on lisätä koronatestausta Helsinki-Vantaan lentoasemalla ainakin Suomea pahemmilta epidemia-alueilta tänne saapuville matkailijoille, HUS-johto patisti hallitusta toimimaan kesän alkaessa.Kesti kuitenkin yli kaksi kuukautta ennen kuin sosiaali- ja terveysministeriö päätti elokuussa aloittaa maahan riskialueilta saapuvien ihmisten laajamittaisen testauksen.Jälkiviisautta tai ei, vahinko oli jo päässyt tapahtumaan, kun eri puolilla Suomea tartuntaketjut olivat lähteneet uudelleen liikkeelle.Muun muassa lentokenttäepisodi jätti epäluottamuksen HUS-kuntien poliitikkojen ja maan hallituksen välille.Joulun lähestyessä poliittisen pelin juoni on se, että osa hallituspuolueiden poliitikoista odottaa pääkaupunkiseudun kuntien tekevän puolestaan kaikki ikävät päätökset uusista kokoontumisrajoituksista.Helsingin pormestari Jan Vapaavuori  on puolestaan ollut oikeassa siinä, että kun kerran merkit puhuvat sen puolesta, että jääkiekon Liigaa ei pitäisi pelata kaupungeissa yleisön silmien edessä, maan hallitus voisi auktoriteettivallallaan asian myös ilmaista.Niin kauan kuin aikuisten ravintolahuvit, teatterit, oopperat, elokuvat ja jääkiekon liigapelit pyörivät eri puolilla Suomea, olisi väärin rajoittaa alle 15-vuotiaiden lasten harrastustoimintaa.Poliittisesti hallitus ja suomalaiset kaupungit - muutkin kuin Helsinki - pelaavat sitä kuuluisaa Pekkaa, jossa ikävien päätösten koronajohtajaksi on kovin vähän halukkaita.Tähän on monia syitä kansalaisten koronaväsymyksestä alkaen. Pääkaupunkiseudulla myös erot eri väestöryhmien ja asuinalueiden koronasairastavuudessa ovat suuria. Tämä tiedetään paikallisyhteisöissä, mutta julkisuudessa siitä ei juuri puhuta. Esimerkiksi maahanmuuttajaryhmien pelätään vetäytyvän kuoreensa ja välttelevän koronatestejä, jos heidän muuta väestöä korkeammista koronaluvuistaan puhuttaisiin avoimesti.Korona on herkkä aihe myös taloudellisesti. Työpaikkoja katoaa joka tapauksessa valtavasti.Jos uusmaalaisten joulu- ja hiihtolomamatkat Lapin, Kainuun ja Pohjois-Savon lumille kiellettäisiin, katoaisivat matkailuyrityksiltä loputkin asiakkaat.Uudellamaalla paikallisia rajoituksia kiristetään, mutta se ei välttämättä riitä. Silloin maan hallituksen on kannettava vastuuta, jonka äänestäjät ovat sille vaaleissa antaneet.Valtakunnallinen suositus esimerkiksi yli 50 hengen kokoontumisten välttämisestä olisi aluehallintovirastojen toteutettavissa. Se mahdollistaisi vielä lasten harrastuspelien jatkumisen.Julkisia tiloja, kuten kirjastoja, voidaan sulkea yleisöltä. Mahdollisia ovat myös ravintoloiden ja elokuvateattereiden kaltaisten paikkojen valtakunnalliset sulut.– Jos haluamme tehokkaasti ehkäistä epidemian leviämistä, meidän täytyy vähentää ihmisten välisiä kontakteja, Puumalainen sanoo.Pohjimmiltaan ylilääkärin sanat tarkoittavat yksilön vastuuta omasta toiminnastaan.Suomen kaltaisessa vapaassa demokratiassa mitkään sulut eivät yksin pysäytä koronaa.Noin 20 prosenttia tartunnoista, joiden lähde on tiedossa, on peräisin työpaikoilta. Luku on korkea. Työturvallisuudessa ja etätyökäytännöissä on varmasti parantamisen mahdollisuuksia.Peruskouluja ei enää siirretä valtakunnallisesti etäopetukseen. Opetusministeri Li Andersson on saanut niin paljon tietoa kevään etäjakson sosiaalisista haittavaikutuksista, että hän haluaa pitää koulut auki niin pitkään kuin suinkin mahdollista.Paikalliset etäopetusjaksot ovat mahdollisia.Kenen sitten pitäisi vähentää kontaktejaan?Puumalainen kuvaili epidemian uudelleen kiihtymistä siten, että ensimmäisinä sosiaalisia suhteitaan lisäsivät nuoret aikuiset. Loppukesä ja alkusyksy ovat oppilaitoksissa aloitusriittien ja pariutumisen kulta-aikaa.Seuraavina kontaktejaan lisäsivät nuorehkot keski-ikäiset.Niin ikävältä ja raskaalta kuin se tuntuukin, näiden aikuisryhmien on nyt kannettava demokratiassa niille kuuluva vastuunsa ja vähennettävä sosiaalisia kontaktejaan merkittävästi.Pieni hienosäätö ei taida riittää, eikä kukaan pohjimmiltaan ole turvassa koronalta talven alkaessa.Demokratian on jälleen kerran osoitettava olevansa monin verran parempi yhteiskuntajärjestys kuin diktatuuri. Epämiellyttäviä totuuksia karttelemalla se ei tapahdu.Ehkäpä siksi on hyvä kerrata Puumalaisen Viisi valttia koronan ehkäisyyn -lista:1. Jos saat oireita, mene koronatestiin ja pysy muuten kotona.2. Pidä 1-2 metrin turvaväli.3. Pese kädet, yski hihaan.4. Käytä kasvomaskia, kun et voi pitää etäisyyttä.5. Lataa koronavilkku-sovellus.",2
271,"Etelä-Suomen aluehallintovirasto (avi) yllätti torstaina liki pitäen kaikki, kun se päätti kieltää lasten ja nuorten harrastukset pääkaupunkiseudulla.Lähikontaktit ovat lapsilta kiellettyjä sisä- ja ulkotiloissa.”Lähikontaktilla tarkoitetaan ihmisten oleskelua samassa sisätilassa alle kahden metrin etäisyydellä toisistaan yli 15 minuutin ajan tai fyysistä kontaktia toisiinsa ja ulkotilassa fyysistä kontaktia toisiinsa”, avi määrittelee.Kirjaus tarkoittaa sitä, että viranomaiset kieltävät pääkaupunkiseudulla lapsilta jalkapallon, jääkiekon, pesäpallon, lentopallon, koripallon, salibandyn ja kaikkien muiden pallopelien pelaamisen ja käytännössä myös harjoittelun.Tanssi- ja jääurheiluryhmien ryhmäharjoitukset loppuvat nekin kuin seinään.Ellei päätöstä muuteta tai sen tulkintaa lievennetä, esimerkiksi jalkapallon sarjakaudet keskeytetään.Ensireaktio urheiluseuroissa ja lapsiperheissä on ollut tyrmistys. Sanattomuus.”Mitä?!; Ihan kauheeta; Ihan järjetöntä ja kohtuutonta.""Nämä ovat spontaaneja reaktioita erään junioriseuran sisäisestä keskusteluryhmästä.Samalla aikuiset tuntevat olonsa petetyiksi.Pääministeri Sanna Marinin (sd) hallitus on viime kuukausien aikana useaan otteeseen toistanut ja vakuuttanut julkisuudessa, että lapsiin ei enää kohdisteta järeimpiä rajoitustoimia.Hallituksen koronalinjan puki viimeksi sanoiksi keskustan puheenjohtaja ja valtiovarainministeri Annika Saarikko.”Hallituksessa olemme tehneet töitä sellaisen ymmärryksen puolesta, jossa terveys, talous ja sosiaalinen hyvinvointi olisivat tasapainossa. Jatkamme jo toista vuotta työtä sen eteen, että päätökset ovat alueellisesti mahdollisimman perusteltuja ja että lapset ja nuoret voitaisiin pitää raskaimpien rajoitusten ulkopuolella”, Saarikko painotti maanantaina keskustan johdon kesäkokouksessa pitämässään puheessa.Liikuntakontaktien kieltäminen jopa alle 12-vuotiailta lapsilta on raskaimman luokan rajoitus.Heinäkuun lopussa vasemmistoliiton puheenjohtaja ja opetusministeri Li Andersson kirjoitti viestipalvelu Twitterissä seuraavasti: ”Siksi on äärimmäisen tärkeää, että hallitus on selkeästi linjannut, että lapsiin ja nuoriin kohdistuvien rajoitusten pitää olla viimesijaisia. Se tarkoittaa, että kaikki muut rajoitukset pitää ottaa käyttöön ensin.”Samalla linjalla on ollut Facebookissa vihreiden puheenjohtaja Maria Ohisalo: ”Lasten ja nuorten arjen turvaaminen mahdollisimman normaalina on sekä kasvavan ihmisen että yhteiskunnan etu.”Ohisalo kirjoitti viime talvena Helsingin Sanomiin mielipidekirjoituksen, jossa hän varoitti poikkeusajan seurauksista lapsille.”Koronaviruksen aiheuttama poikkeusaika on ollut erityisesti lapsille ja nuorille rankka kokemus. Valtion ja kuntien tulee helpottaa ja sujuvoittaa mielenterveyspalveluita niin lasten ja nuorten kuin aikuistenkin osalta. Jokaisen tukea tarvitsevan on saatava apua”, sisäministeri Ohisalo vaati.Ilta-Sanomien haastattelussa kysymys korona-ajan lapsista ”mursi pääministeri Sanna Marinin kyyneliin” jo kesällä 2020.Avin sokkipäätös on räikeässä ristiriidassa hallituksen johtoviisikon jäsenten julkisten lausuntojen kanssa.Marinin, Saarikon, Ohisalon, Anderssonin ja oikeusministeri Anna-Maja Henrikssonin (r) puolustukseksi on sanottava, että avin ratkaisu taisi tulla heillekin yllätyksenä.Jos se ei ollut hallitukselle yllätys, on syytä kysyä, yrittääkö hallitus edes noudattaa omaa koronastrategiaansa ja ohjata alueita noudattamaan sitä.On myös syytä kysyä, ohjasiko joku Etelä-Suomen avia toimimaan lasten harrastusten kohdalla hallituksen johtoviisikon puheiden vastaisesti.Nyt koronan torjuntatoimia ei kohdisteta ensisijaisesti aikuisiin, vaan lekalla lyödään lapsia ja nuoria. Oikein humautetaan.Vanhemmat ja liikuntayhteisöjen kaikki vapaaehtoiset kysyvät oikeutetusti, ovatko heidän aiemmin kuulemansa puheet syksyn koronastrategian painotuksista olleet sanahelinää.Kesän suuret liikuntaturnaukset, kuten jalkapallon Helsinki Cup, onnistuivat erinomaisesti. Lasten sarjapelit ovat niin ikään pyörineet eri palloilulajeissa ilman ongelmia.On vaikeata ymmärtää, miksi lasten harrastukset kielletään tässä vaiheessa pandemiaa.Aikuiset ovat valmiita rajoittamaan omaa toimintaansa ja torjumaan koronaa vaikka kuinka. Aikuisilta on voitava edellyttää jaksamista ja uhrauksia, ei lapsilta.Oikeus ja kohtuus olisi nopeasti lieventää tehtyä päätöstä ja sallia liikuntakontaktit ja pelit ainakin alle 15-vuotiaille lapsille ja nuorille tai edes alle 12-vuotiaille lapsille.Marinin hallituksen ministereillä on nyt paikka näyttää poliittista johtajuuttaan. Muuten heidän sanansa alkavat kuulostaa epäuskottavilta.Irvokkaalta tuntuu, että pussikaljan kittaaminen ilman turvavälejä kukoistaa ja Alkot ovat auki, mutta pienet tytöt ja pojat eivät saa pelata.Eipä ole ihme, että monen mielessä on käynyt ajatus pallopelin järjestämisestä Eduskuntatalon edustalla.”Lapset ja nuoret huomioitava ensin” – Sanna Marin kertoi hallituksen hybridistrategian päivittämisestä.",2
272,"Hallitus kertoi poikkeusolojen saattamisesta voimaan maanantaina 16. maaliskuuta.Samalla valtioneuvoston verkkosivuilla julkaistiin pitkä lista lisätoimenpiteistä, joista hallitus oli linjannut koronavirustilanteen hoitamiseksi.Lista luettiin ääneen Valtioneuvoston linnassa.”Suomen kansalaisten ja Suomessa asuvien henkilöiden ei pidä matkustaa ulkomaille. Suomalaisille matkailijoille suositellaan välitöntä paluuta Suomeen. Pohjois- ja länsirajan yli sallitaan välttämätön työssäkäynti ja muu välttämätön asiointi. Tavara- ja rahtiliikenne jatkuu normaalisti”, kuului kohta, joka käsitteli ihmisten liikkumista maan rajojen yli.Hallitus kertoi Suomen aloittavan valmistelun rajojen sulkemiseksi pikaisella aikataululla kansainvälisiä velvoitteita noudattaen.On silkkaa saivartelua, jos joku väittää, että hallitus ei edellä mainituilla tiedottamisen sanavalinnoilla kertonut kieltävänsä kansalaisilta muuta kuin välttämättömän matkustamisen Ruotsiin.Sosiaali- ja terveysministeriössä (STM) oli Iltalehden tietojen mukaan haluja kieltää työmatkaliikennekin Ruotsiin, mutta siinä vaiheessa panokset kasvoivat liian suuriksi.Ruotsin raja täytyy käytännössä kaikissa oloissa pitää auki - eikä syynä ole nikotiininhimoisten nuuskakauppa vaan Suomen ja suomalaisten turvallisuus.Pohjolan vaikutusvaltaisin poliitikko, demaripääministeri Stefan Löfven keskusteli pääministeri Sanna Marinin (sd) kanssa. Keskusteluja Ruotsin suuntaan kävivät useat poliitikot, muun muassa pohjoismaisen yhteistyön ja tasa-arvon ministeri Thomas Blomqvist (r).Ruotsalaiset vihjasivat kohteliaan määrätietoisesti siitäkin, että niin talvisodan kuin jatkosodan aikana heidän isoisänsä ja isoäitinsä auttoivat Suomea.Yleinen mielipide synnytti naapurissamme ”Finlads sak är vår”-liikkeen, ja 8 000 ruotsalaista ilmoittautui vapaaehtoisiksi talvisotaan. Kaksi vahvistettua pataljoonaa ja lento-osasto ehtivät rintamalle. Suomen armeija sai Ruotsin armeijan ylijäämävarastoista tykkejä.Kesällä 1944 Boforsin tykeistä oli paljon apua Kannaksen suurtaisteluissa. Syksyllä 1944 Lapin siviiliväestö sai paeta katkeroituneiden saksalaisten poltetun maan -taktiikan jaloista Tornionjoen ja Muonionjoen yli Ruotsin puolelle turvaan.Länsiraja pysyi suomalaisille avoimena äärimmäisissä olosuhteissa.Suomen valtionjohto ymmärsi yskän.Jos Ruotsin vastainen raja suljettaisiin koronakriisin vuoksi, se vahingoittaisi maiden välistä suhdetta kauaskantoisesti. Suomi olisi menettänyt solidaarisuuspääomaa, jota tarvitsemme nyt ja tulevaisuudessa Venäjän-uhan takia.Kun venäläiset tietävät, että Ruotsin ja Suomen välinen raja on aina ollut auki ja tulee sitä aina olemaan, tietoisuus ikään kuin sitoo kaksi maata turvallisuuspoliittisesti liittolaisiksi.Jos Venäjä painostaisi Suomea sotilaallisesti, se joutuisi kahnaukseen myös Ruotsin kanssa.Koronakriisi on rauhanajan koettelemus.Vaikka tilanne on vakava ja paine hallitusta kohtaan kova, valtionjohdon on pidettävä pää kylmänä ja tiedostettava, että Pohjois-Suomen koronatartuntaketjut ovat hinta, joka pitää maksaa turvallisuuspoliittisen siteen säilyttämisestä vahingoittumattomana.Reaalimaailmassa nämä asiat eivät ole edes yhteismitallisia.Venäjän-uhassa kyse on valtiofilosofisesti kansakunnan olemassaolosta, koronassa ohi menevästä pandemiasta.Kansalaispaine ja STM:n halu rajan sulkemiseen johtivat kuitenkin tiedottamissotkuun, jossa perustuslain lukeminen unohtui osalta ministereistä joko kiireessä tai vähintäänkin puoliksi tarkoituksella.Perustuslaissa kun sanotaan, että ”jokaisella on oikeus lähteä maasta”.Kyse ei ole pikku oikeudesta vaan siitä perustavanlaatuisesta asiasta, että kenen tahansa on voitava poistua Suomesta vapaasti. Kansalainen voi syystä tai toisesta kokea, että häntä joko sortaa hallinto tai vainoavat vaikkapa sukulaiset.Jos Suomessa nousisi valtaan yksittäisiä kansalaisia huonosti kohteleva hallitus, perustuslaki takaa näille oikeuden poistua vapaasti maasta, vaikka päällä olisi millainen koronakriisi.Samaisen perustuslain nojalla ”Suomen kansalaista ei saa estää saapumasta maahan”.Maanantaina maasta poistuva suomalainen saa siis tiistaina palata kotimaahansa. Perustuslain kirjaukset ovat yksiselitteisiä.Maanpuolustusvelvoitteen täyttäminen tai tuomioistuimessa annetun rangaistuksen täytäntöönpano ovat perusteita estää jonkun poistuminen maasta.Valmiuslaista ei edes löydy pykälää, joka mahdollistaisi Suomen kansalaisen maasta poistumisen tai maahan paluun kieltämisen.Hallituksen käyttämä ilmaus välttämättömän työssäkäynnin ja muun välttämättömän asioinnin sallimisesta länsi- ja pohjoisrajan yli edusti niin sanottua poliittista spinnausta, kuten ammattipoliitikkojen slangissa on tapana sanoa.Tarkoituksella jätettiin kertomatta, että koko lauseen sisältö kumisi tyhjyyttään. Hallitus antoi ymmärtää kieltävänsä jotain, jota sillä ei ollut edes valtaa kieltää.Ainoa oikea tapa viestiä kansalaisille olisi ollut kertoa hallituksen suosittelevan vain välttämätöntä matkustamista Ruotsiin ja takaisin. Suositella-verbi oli ollut totuudenmukainen ilmaus.Poikkeusoloissa kansalaisten ei pidä hyväksyä valitsemiltaan poliitikoilta ”tarkoitus pyhittää keinot”-tyyppistä viestintää.Suomettumisesta ikuisesti irti pyristelevässä Suomessa olisi ollut myös raikasta, jos länsirajan auki pitämisen turvallisuuspoliittiset perusteet olisi lausuttu julki.Syksyllä 2015 pääministeri Juha Sipilän (kesk) hallitus piti Ruotsin vastaisen rajan auki niin ikään turvallisuuspoliittisten syiden takia. Krimin miehityksen jälkeisessä Euroopassa, jossa Venäjä oli rikkonut Suomen kaltaisten maiden turvaksi luotua kansainvälistä oikeutta, hallitus ei voinut tehdä mitään, minkä joku olisi voinut tulkita siten, että Suomi ei itse noudata kansainvälisiä sitoumuksiaan.Siksi tuhannet turvapaikanhakijat päätettiin ottaa vastaan Torniossa. Valinta oli tietoinen ja harkittu, vaikka poliitikot ymmärsivät, että sillä olisi myös seurauksia, kuten turvapaikanhakijoiden tekemät rikokset.Turvallisuuspolitiikka painaa valtionjohdon valinnoissa usein paljon enemmän kuin mitä poliitikot haluavat kertoa julkisuuteen.Suomalaisten matkustaminen ulkomaille on siis koko koronakriisin ajan ollut kiinni siitä, ottavatko muut maat suomalaisia vastaan.Keskustan kansanedustaja Mikko Kärnä vaatii nyt norjalaisten päästämistä maahan. Siinä olisi järkeä useastakin syystä: Pohjois-Lapin kaupat saisivat asiakkaita, halukkaat suomalaiset voisivat hyvillä mielin autoilla kesälomallaan Jäämeren rannalle virkistäytymään - eikä solidaarisuuden vahvistaminen Nato-naapuri Norjan suuntaan olisi pahitteeksi sekään.Puutteellisen viestinnän oloissa kiitosta kuuluu jakaa perustuslain noudattamista valvoville professoreille ja oivaltaville journalisteille.Professori Martin Scheinin ehti jo ennen vappua huomauttaa Perustuslakiblogissa, että maasta poistumisoikeuden rajoituslauseke on perustuslaissa tarkoituksellisesti hyvin suppea.– Säännöksen erityinen rajoituslauseke ei syntynyt perusoikeuskomiteassa (1989-92) sattumalta. Siihen johti yhtäältä oikeuden lähteä maasta suuri periaatteellinen merkitys ihmisoikeuksien mallimaaksi pyrkivän Suomen tehdessä pesäeroa ns. rautaesiripun ajan käytäntöihin Neuvostoliitossa ja muissa sosialistisissa maissa, toisaalta se, että Suomi itse oli kiusallisesti liki perusoikeusuudistukseen saakka ylläpitänyt oikeustilaa, jossa asetuksen tasoisin normein eli vanhalla passiasetuksella ylläpidettiin moninaisia ja osin kyseenalaisia rajoituksia kansalaisen oikeuteen poistua maasta, Scheinin kirjoitti.Suomi ei saa poikkeusoloissa taantua oikeusvaltiona.Valppautta vaaditaan, sillä laajat perusoikeudet kirjattiin perustuslakiimme vasta vuonna 1995.Ehkä kömmähdykset tiedottamisessa - tahattomatkin - kielivät siitä, että suomalaisessa hallintokulttuurissa elää hirtehisesti sanottuna tsaarinaikaisia henkisiä jäänteitä.Oikeus matkustaa Ruotsiin ja takaisin myös poikkeusoloissa selvisi suomalaisille vasta, kun Haaparannalla asuva toimittaja Pekka Juntti alkoi kirjoittaa perustuslain turvaamasta perusoikeudesta Yleisradion verkkosivuilla.Vapaassa maassa riippumaton journalismi puuttuu tarvittaessa poliittisen päätöksenteon ja tiedottamisen epäkohtiin.",2
273,"Emansipaatio on akateeminen sana, mutta sen merkitykset kertovat, mistä Sanna Marinin pääministeriydessä on miljoonille tai sadoille miljoonille maailman ihmisille kyse.Siksi on luontevaa, että pääministeri Marinin Viron-vierailu alkoi kierroksella taidemuseo Kumussa.Marin tutustui näyttelyyn nimeltä Itsensä luominen - emansipoituva nainen Viron ja Suomen taiteessa.Suomenkielinen Tieteen termipankki määrittelee emansipaation seuraavasti: ”sivistyksellinen, sosiaalinen, poliittinen ja oikeudellinen vapautuminen tai vapauttaminen alaikäisyydestä, holhouksesta, sorrosta, orjuudesta ja epäitsenäisyyden tilasta”.Emansipaatio on vapautumista holhouksesta tai eriarvoisuudesta. Sen tavoitteena on tasa-arvon saavuttaminen.Viime vaalikaudella naiset olivat suomalaisessa hallituspolitiikassa kahvinkeittäjän roolissa. Pääministeri Juha Sipilän  hallituksen johtotrio koostui koko vaalikauden ajan pelkistä miehistä, vaikka nimet johtokolmikossa vaihtuivat.Hallituspuolueiden eduskuntaryhmien puheenjohtajat olivat miehiä. Tasavallan presidenttinä istui mies.Sipilän hallitus leikkasi naisten työllistymistä edistävistä palveluista, kuten varhaiskasvatuksesta.Marinin mimmiliiga - sanan railakkaassa merkityksessä - edustaa monille näyttävää emansipaatiota.Osalle konservatiiveista sen hyväksyminen tuottaa tuskaa. He pelkäävät oman julkisen elintilansa kaventumista, hegemoniansa menettämistä.Viron taidemuseon 100-vuotisjuhlanäyttely kiinnittää katsojan huomion siihen, että naistaiteilijat ovat 1800-luvulta lähtien kulkeneet Suomessa ja Virossa emansipaation airueina.Esillä on muun muassa Julie Hagen Schwarzin, Sally von Kügelgenin, Karin Lutsin, Natalie Mein, Lydia Mein, Aino Bachin, Olga Terrin, Maria Wiikin, Helene Schjerfbeckin, Sigrid Schaumanin, Elga Sesemannin, Ellen Thesleffin, Tove Janssonin ja Tuulikki Pietilän teoksia.Virolaisen Lutsin (1904-1993) maalaukset vangitsevat katseen ja vapauttavat ajatuksia. Sama ilmiö oli luultavasti syynä siihen, että yhteiskuva Marinista, Katri Kulmunista, Maria Ohisalosta ja Li Anderssonista levisi maailman ympäri.Lutsin 1930-luvun maalauksissa munkit kulkevat hameissa ja naiset housuissa.Epäsovinnaisuus ja sukupuolirooleilla leikittely on läpi modernin historian ahdistanut konservatiivisia miehiä.Marraskuussa Viron sisäministeri Mart Helme kertoi Tallinnassa suomalaisille politiikan toimittajille, millaisena hän näkee naisten aseman yhteiskunnassa.Helme kertoi tekevänsä kaikkensa tyttäriensä hyvinvoinnin eteen ja liikuttui kyyneliin puhuessaan edesmenneestä äidistään.– Rakastin äitiäni hänen viimeiseen hengenvetoonsa asti. Hän oli sokea viimeiset viisi vuotta. Minulla on vaikeuksia puhua hänestä ilman kyyneleitä, Helme sanoi.Kyse ei ole siitä, etteivätkö konservatiiviset miehet arvostaisi naisia - kyllä he arvostavat ja ainakin haluaisivat pidellä naisia kuin kukkaa kämmenellä. Perheissä naiset saavat olla kuningattaria ja prinsessoita.Kodin kuningattaren ei kuitenkaan olisi soveliasta nousta julkisella näyttämöllä kuningattareksi eli politiikassa pääministeriksi.On virhe luokitella Helme harmaantuvaksi möläyttelijäksi, jollainen hän tietoisesti yrittää olla.Helme on hahmottanut, millainen kamppailu Suomessa, Baltiassa ja itäisessä Keski-Euroopassa on alkanut yhteiskuntien sisällä.Unkarin ja Puolan tie on helmeläisessä strategiassa muidenkin eurooppalaisten kansojen tie.– Siellä tapahtuu hyviä asioita. Se on sellainen liberaali, poliittisesti korrekti hysteria, joka vallitsee Euroopassa näiden maiden ja kansojen kohdalla. Unkarilaiset tekevät juuri sitä, mitä heidän täytyy tehdä. He puolustavat kansallista identiteettiään, kansallisvaltiotaan ja suvereniteettiaan. Sama koskee Puolaa. Ne ihmiset, jotka näkevät unkarilaisten toiminnassa jotain väärää, ovat itse väärässä, Helme sanoo.Oikeusvaltio, aito demokratia ja vastuullinen sananvapaus saavat helmeläisessä maailmankuvassa väistyä konservatiivisen nationalismin tieltä.– Virossa liberaalit puhuvat myös eurooppalaisista arvoista. Konservatiivina en jaa näitä arvoja. Eurooppa on vähemmän ja vähemmän demokraattinen, Helme väittää.Suomessa monet perussuomalaiset poliitikot puhuvat helmeläisin äänenpainoin.Perussuomalaisten gallupsuosio on noussut 24 prosenttiin.– Minulla on oikeus arvoihini. Mikä on oikein minulle, on ehkä väärin jollekin toiselle, Helme sanoo. Samaa sanovat perussuomalaiset.Tässä he ovat oikeassa. Yksilöillä ja heidän muodostamillaan poliittisilla liikkeillä on sivistysvaltioissa oltava oikeus arvoihinsa.Arvot eivät silti saa rajoittaa tai kaventaa kenenkään toisen vapauksia toteuttaa itseään. Siksi Viktor Orbán, Mart Helme, Puolan laki ja oikeus -puolueen puheenjohtaja Jarosław Kaczyński ovat keskeisimmissä pyrkimyksissään väärässä.Heidän poliittisten tavoitteidensa toteutumisen estämiseksi Euroopassa tarvitaan nyt ja tulevaisuudessa naisten emansipaatiota.Marinin museovierailu on voimakas poliittinen teko.– Yhtenä syynä, minkä takia olemme halunneet täällä vierailla, on se, että tässä on kyse niin Viron kuin Suomen merkittävien taiteilijoiden töistä. Tarja Halonenhan oli näyttelyä avaamassa joulukuussa. Uskon, että näyttely on erinomainen, Marin vastasi Iltalehdelle, joka kysyi pääministerin saapuessa Kumuun, minkä viestin näyttely antaa hänelle.Tove Janssonin omakuva vangitsi Marinin katseet ja ajatukset Kumussa. Lauri NurmiSanavalinnoista ja pääministerin olemuksesta oli helppoa päätellä, että piipahdus Kumussa oli harkittu ja tietoinen teko.Presidentti Tarja Halonen avasi näyttelyn Tallinnassa 5. joulukuuta.Viron pääministerin Jüri Rataksen esikunta oli kutsunut hyvissä ajoin Kumuun niin virolaisten kuin suomalaisten tiedotusvälineiden edustajat.Marinin vierailun ohjelman kautta pääministeri Ratas välittää virolaiseen yhteiskuntaan viestiä siitä, että Viron pääministeri ei jaa Helmen johtaman ekre-puolueen näkemyksiä naisten asemasta yhteiskunnassa.Marin ihasteli Kumussa ääneen Sally von Kügelgenin (1860-1928) öljyvärimaalausten valoisuutta eli taiteilijan teknistä taitavuutta.Virolainen von Kügelgen oli paljon taitavampi maalari kuin suurin osa 1800-luvun miestaiteilijoista. Hän maalasi 1880-luvulla alastomia miesmalleja, joiden sukukalleudet oli peitetty.Sally von Kügelgenin maalaus 1880-luvulta on osa naisten emansipaatiosta kertovaa näyttelyä. Lauri NurmiKukaties hän yritti taiteellaan huutaa, että sukupuolella ei saa olla merkitystä, kun arvioidaan ihmisten työtä. Silloin naisilla ei ollut äänioikeutta eikä pääsyä valtaan yhdessäkään maailman maassa.Marin on osoittanut olevansa taitava poliitikko, etevämpi kuin suurin osa miehistä.Seuraavaksi hänen onnistumistaan on syytä arvioida tulosten perusteella.Silti ei pidä unohtaa sitä, että Marin antaa työllään ja teoillaan kasvot naisten ja tyttöjen emansipaatiolle 2020-luvun maailmassa, jossa osa poliittisista voimista yrittää määritellä ja kaventaa naisten yhteiskunnallista asemaa taantumuksellisella tavalla.Konservatiivimiesten on hyväksyttävä ja ymmärrettävä, miksi naisten emansipaatio on edelleen tärkeää politiikassa ja yhteiskunnassa.",2
274,"Venäjän presidentti Vladimir Putin alkoi virittää Suomelle ansaa jo kesällä 2016, kun hän vieraili Suomessa.Diktaattori Putin esitti Naantalin Kultarannassa arvionsa Suomen itsenäistymisestä vuonna 1917.– Muistutan, että Venäjä on edesauttanut Suomen itsenäistymistä. Venäjä oli ensimmäinen valtio, joka tunnusti Suomen. Seuraavana vuonna tulemme juhlimaan Suomen 100-vuotista itsenäisyyttä, Putin sanoi heinäkuisena kesäpäivänä.Ajankohta oli pelottava, koska Suomi valmistautui juhlimaan 100-vuotista itsenäisyyttään vuonna 2017.Putin on toistuvasti puhunut Venäjän keisarikunnan alueista ”historiallisena Venäjänä”. Tähän alueeseen Suomi kuului vuosina 1809–1917.Putin on yrittänyt oikeuttaa brutaalia hyökkäystä Ukrainaan – ja siinä sivussa verisiä sotarikoksiaan – valheellisilla historiallisilla perusteilla. Hän väittää, että nykyinen Ukraina olisi syntynyt vuoden 1917 lokakuun vallankumouksen seurauksena, kun Vladimir Lenin erotti tasavallan omaksi alueekseen Neuvostoliiton sisällä.Suomelle Putin on virittänyt vastaavanlaista ansaa väittämällä, että maamme valtiollinen itsenäisyys olisi ollut lahja Leniniltä.Jo kuusi vuotta sitten Putin käytti Kultarannassa pahaenteisesti muistutan-ilmaisua arvioidessaan Suomen itsenäisyyttä.Ajoitus ja sanavalinnat eivät olleet sattumia, sillä Suomi valmistautui historiansa hienoimpaan juhlaan.Suomalaisten kannalta Putinin esittämään historian tulkintaan sisältyi jo tuolloin riski siitä, että venäläiset alkavat ajatella Suomen itsenäisyyden olevan oikeastaan venäläisten antama lahja – ja suomalaisten olevan siitä syystä jonkinlaisessa kiitollisuudenvelassa Venäjälle.Nyt Putinin puheilla on paljon kolkompi, hyistäkin jäätävämpi kaiku.Valheita valheiden perään suoltava diktaattori voi halutessaan alkaa kutsua Suomen itsenäisyyttä Leninin virheeksi.Se ei paljon suomalaisia lämmittäisi, että väite Leninistä Suomen itsenäisyyden takuumiehenä on satua.Lenin ei ollut humaani eikä demokraatti; valtaan päästyään hän palautti kuolemanrangaistuksen lakiin.On totta, että Neuvosto-Venäjä tunnusti Suomen itsenäisyyden ensimmäisenä ulkomaana 31.12.1917.Lenin ja muut bolshevikit ajattelivat, että Suomi palautuisi työväen vallankumouksen jälkeen osaksi muodostettavaa neuvostovaltiota.Putinin muistutus siitä, että venäläiset olisivat auttaneet Suomea itsenäistymään ei ole totta.Sen sijaan on niin, että Suomi ponnisti ensimmäisen maailmansodan synnyttämässä kaaoksessa omin voimin itsenäisyyteen.Bolshevikeilla ei ollut voimaa estää sitä, koska heidän oma valtansa oli Venäjällä vaakalaudalla.Ruotsi ja Ranska seurasivat Neuvosto-Venäjän esimerkkiä ja tunnustivat Suomen itsenäisyyden neljä päivää myöhemmin.Naapureilta hankittuja tunnustuksia oli edeltänyt Suomen jakautuminen.Kuudentena joulukuuta 1917 eduskunta hyväksyi P. E. Svinhufvudin antaman itsenäisyysjulistuksen äänin 100–88. Työläiset olisivat halunneet toteuttaa itsenäisyyden yhteistyössä venäläisten bolshevikkien kanssa.Sosialisteista K.H. Wiik, Edvard Gylling ja Kullervo Manner tapasivat Leninin Pietarissa 27. joulukuuta. Kolmikko kertoi työväestön tukevan itsenäistymistä.Lenin ja Lev Trotski ihmettelivät, miksi työväestö ei ryhtynyt vallankumoukseen.Svinhufvudin johtama porvarien valtuuskunta saapui Leninin pakeille kolme päivää myöhemmin. Bolshevikeille Suomen itsenäisyys sopi, koska he uskoivat maamme palaavan Neuvosto-Venäjän vasalliksi sosialistisen vallankumouksen hukuttaessa Euroopan porvarilliset voimat.Itsenäistymistä seurasi sisällissota, joka vaati Suomessa 36 640 kuolonuhria.Venäjällä valtaan nousseet kommunistit olisivat halunneet Suomen sisällissodan päättyvän punaisten voittoon.Valkoisille venäläisille Suomen sisällissodan lopputulos oli mieluisa, mutta he eivät olleet valmiita suoraan tunnustamaan Suomen itsenäisyyttä.Kumpikaan Venäjän sisällissodan osapuolista ei siis auttanut Suomea itsenäistymään, vaan sen paremmin venäjän punaisilla kuin valkoisilla ei ollut voimia pitää kiinni hajoavan keisarikunnan reuna-alueista.Venäjän sisällissodan jälkeen syntyneen Neuvostoliiton suhtautuminen Suomen itsenäisyyteen kävi kyllä selväksi vuonna 1939, jolloin Stalin hyökkäsi Suomeen.Putin on luonnehtinut Leninin toimia historiallisen Venäjän raja-alueilla järjettömiksi. Vaikka Putin on kohdistanut päähuomionsa Ukrainaan, hän on jo vuosien ajan rakentanut myös Suomelle historiallista ansaa: valhekertomusta, johon tukeutumalla putinistit voivat halutessaan kyseenalaistaa Suomen itsenäisyyden ja väittää Suomen maa-alueen olevan osa historiallista ja keisarillista Venäjää.",2
275,"Asiat näyttävät juuri nyt pahalta. Saksa hajottaa länsiliittoumaa ja vahingoittaa Euroopan suhdetta Yhdysvaltoihin.Kyse on Leopard-taistelupanssarivaunuista, joita ukrainalaiset likipitäen polvillaan anelevat demokratioilta.Tilanne rintamalla on kriittinen, Venäjän läpimurron uhka todellinen.Puolustusministeri Mikko Savola (kesk) kuvailee Iltalehdelle, millaisia johtopäätöksiä puolustusministerit tekivät tiedustelukatsauksesta, joka heille pidettiin perjantaina Ramsteinin lentotukikohdassa.– He tarvitsevat tankkeja, tykistöä ja ilmatorjuntaa. Ihan kaikkea, mikä liittyy raskaaseen aseistukseen. He tarvitsevat lyhyen ja pitkän kantaman suorituskykyä. Totta kai he tarvitsevat myös ei-tappavaa materiaalia, jotta joukoista pystytään huolehtimaan, Savola kertoo.Tämän vaikuttavat ymmärtäneen kaikki muut paitsi Saksan sosialidemokraattinen liittokansleri Olaf Scholz.Scholz tunnetaan erityisen hyvin taipumuksestaan imarrella diktaattori Vladimir Putinia ja halustaan jarruttaa aseapua Ukrainalle.Vain kahdeksan vuorokautta ennen Venäjän brutaalia hyökkäystä Scholz hymyili Kremlissä Putinin vierellä ja yritti sulkea Naton ovea suomalaisilta.Scholz alkoi yllättäen selittää Kremlissä, että Naton itälaajentuminen ei tulisi kysymykseen niin kauan kuin Putin on Venäjän presidenttinä.– Mitä tulee Naton itälaajentumiseen, sen suhteen vallitsee aika erikoinen tilanne, sillä se ei ole lainkaan näköpiirissä. Se ei ole myöskään päiväjärjestyksessä. Kaikki tietävät sen hyvin, Scholz painotti.Lausunto oli käsittämätön. Länsimaiden sotilastiedustelut tiesivät, että Venäjä hyökkäisi Ukrainaan.Ja mitä tekee Saksan liittokansleri: hän on valmis antamaan Venäjälle maan himoitseman etupiirin ja samalla romuttamaan myös Suomen suvereniteetin.Onnettominta oli se, mitä hän virkkoi seuraavaksi.– Se ei ole aihe, joka todennäköisesti tulisi meitä virkaurillamme vastaan, niin kauan kuin ne jatkuvatkin. En kyllä tiedä, kuinka kauan presidentti [Putin] aikoo virassaan jatkaa. Joka tapauksessa minulla on tunne, että hänen kautensa voi kestää kauemmin, vaikkakaan ei ikuisesti, Scholz jatkoi.Scholzin käytös vahvisti Suomen poliittiselle johdolle, että tosipaikassa suomalaiset eivät voisi luottaa saksalaisiin.Historia vaikutti toistavan itseään: vuonna 1939 Saksa oli liitossa Neuvostoliiton kanssa, eivätkä saksalaiset antaneet Suomelle aseapua talvisodan aikana.Suomen johto tukeutui talvella ja keväällä 2022 Yhdysvaltoihin ja Britanniaan.Scholzin johtama Saksa on aseistanut Ukrainaa, mutta vastentahtoisesti.Ukrainalaisille ja muille demokratioille kohtalokas jarrutuspolitiikka sai perjantaina toistaiseksi ikävimmän ilmentymänsä.Maat, joilla on Leopardeja, pitivät Ramsteinissa erillisen kokouksensa.Ukraina osallistui Leopard-kokoukseen ja kertoi suoraan, että maa tarvitsee pelastuakseen muun muassa taistelupanssarivaunuja ja heti.Venäjä on valjastanut teollisuutensa asetuotantoon ja valmistelee uutta liikekannallepanoa.Leopard-kokouksessa Ukrainan avunpyynnön kuulivat Norja, Puola, Tanska, Espanja, Ruotsi, Suomi, Britannia, Saksa ja Turkki.Useat Leopard-maat – Suomi mukaan lukien – ovat valmiina ja halukkaita auttamaan Ukrainaa panssariprikaatin perustamisessa.Britannia julkisti torstaina lähettävänsä Ukrainalle 14 raskasta Challenger-taistelupanssarivaunua. Maan puolustusministeri Ben Wallace kertoi samalla, että eräs toinen maa on pyytänyt Saksalta jälleenvientilupaa Leopard-panssarivaunuille.Kyse on Puolasta, jonka valtionjohto on painottanut, että se antaa Leopardeja ukrainalaisille ilman Saksan lupaakin.Perjantaina Saksa esti laajan Leopard-koalition syntymisen.Suomi on Savolan mukaan valmis osallistumaan Leopard-järjestelmän toimittamiseen tavalla tai toisella, kunhan Saksa liikahtaa poterostaan.– Tapa olla mukana varmasti löytyy. Aikataulu riippuu siitä, milloin Saksa liikahtaa johonkin suuntaan. Sen jälkeen Leopard-ryhmä kokoontuu, Savola kertoo.Vaikka asiaa kuinka hyssyteltäisiin, totuus on karu: Saksa hajottaa toiminnallaan länsiliittoumaa, vahingoittaa Euroopan suhdetta Yhdysvaltoihin ja – mikä surullisinta – pelaa tuhoamissotaa kiihdyttävän Venäjän pussiin.Yhdysvaltain puolustusministeri Lloyd Austin ja maan asevoimien komentaja Mark Milley järjestivät Ramsteinissa tiedotustilaisuuden.Kaksikolta kysyttiin, onko Saksa luotettava liittolainen.Austin joutui toistelemaan sitä, miten saksalaiset antavat amerikkalaissotilaiden ja näiden perheiden asua maassa ja niin edelleen.Selitykset eivät vakuuttaneet.Austinin vastauksien rivien välistä näki Ukrainan eturintamalle asti, että amerikkalaisia ärsyttää Saksan Venäjä-politiikka.Suomelle Ostpolitik-nimellä kulkeva myöntyväisyyspolitiikka, josta saksalaiset sosialidemokraatit tunnetaan, on hengenvaarallista. Se välittää Kremlille viestiä, että itsenäisiä valtioita voi tuhota aseilla ja alueita liittää pakolla Venäjään tai sen etupiiriin.Tilanteen vakavuudesta kertoo se, että Suomi julkisti tiedon 400 miljoonan euron arvoisesta aseavusta ja aloitti välittömästi uuden paketin kokoamisen.– Suomi lähtee välittömästi valmistelemaan seuraavaa tukipakettia. Ukraina tarvitsee kaikkea lisämateriaalia, Savola korostaa.Venäjän johto ja tiedotusvälineet ovat rakentaneet valheellista narratiivia, jossa suomalaiset ovat natseja ja syyllisiä venäläisten kansanmurhaan toisessa maailmansodassa.Samanlaisen absurdin valheen nojalla Kreml marssitti joukkonsa Ukrainaan kukistamaan natsipresidenttiä.Oikeastihan Volodymyr Zelenskyi on juutalainen ja demokraattisesti valittu.Toivoa sopii, että Saksa muuttaa nopeasti linjaansa. Ja muiden demokratioiden on kannettava vastuu, jota saksalaiset eivät pysty kantamaan.Scholz on ollut vastahakoinen auttamaan Ukrainaa.  EPA / AOP",2
276,"Yhdysvaltain senaatin enemmistö olisi tuominnut presidentti Donald Trumpin virkarikoksesta.Kaikki demokraatit ja seitsemän republikaania äänestivät virkarikossyytteen puolesta. Äänestys päättyi senaatissa lukemiin 57-43, mutta tuomioon olisi vaadittu 67 ääntä.Trumpia syytettiin ”kapinaan kiihottamisesta”.Oikeudenkäynnissä ei ollut kyse siitä, onko Trump syyllinen vai ei. Hänen syyllisyytensä on ilmeistä. Istunnossa oli kyse Trumpin ja republikaanipuolueen välisestä suhteesta.Ennen kongressitalon valtausta Trump oli pitänyt kannattajilleen puheen, jossa hän oli väittänyt vaaleja varastetuiksi. Trump oli viikkokausien ajan julistanut, että hän ja hänen kannattajansa tietävät totuuden varkaudesta,Kun kongressin valtaus alkoi, presidentti ei puuttunut tilanteeseen.Senaatin oikeusistunnossa referoitiin puhelinkeskustelua, josta esimerkiksi uutiskanava CNN oli aiemmin kertonut useisiin republikaanilähteisiin tukeutuen.Edustajainhuoneen republikaanijohtaja Kevin McCarthy soitti Trumpille kongressin kaaoksesta, kun hänen työhuoneeseensa murtauduttiin, ja vetosi presidenttiin, jotta tämä kutsuisi kannattajansa pois Capitol-kukkulalta.”No, Kevin, veikkaanpa, että nämä ihmiset ovat enemmän poissa tolaltaan vaalituloksesta kuin sinä”, Yhdysvaltain presidentin kerrotaan vastanneen avunpyyntöön.Jos ja kun näin tapahtui, Trump vaikutti olevan mielissään valtauksesta.McCarthyn vastaus Trumpille sopisi mafiaelokuvan loppuhuipennukseen: ""Who the f--k do you think you are talking to?""Kauniisti suomennettuna republikaanijohtaja huusi oman puolueensa presidentille ”kenelle helvetille sinä luulet puhuvasi”.Jos Trumpin neljän vuoden presidenttikaudesta halutaan Yhdysvalloissa ja kaikissa demokraattisissa maissa oppia jotakin, läksy olkoon se, että persoonan vallan ja lumon ei saa milloinkaan antaa nousta instituution ja oikeusvaltion arvon yläpuolelle.Filosofi Maija-Riitta Ollila on kirjoittanut teoksen Persoonan valta.”Entä pyrkyrit? Miten ne, joille korkea asema ja henkilökohtainen urakehitys ovat tärkeämpiä kuin minkään tehtävän sisältö, voivat vaikuttaa hyviltä tyypeiltä? Yksi hyvien tyyppien salaa palvottu lajike ovat juuri nämä ihmiset. He ovat johtaja-ainesta, koska he haluavat johtaa. Heille kilpailijan voittaminen on arvo sinänsä, koska kilpailu ja voittaminen on kirjoitettu heidän geeneihinsä. Näistä miehistä ja naisista tulee saneeraussankareita, koska tavanomaiset inhimilliset tunteet eivät heidän menoaan haittaa. Psykopaatit ovat todella hyviä tyyppejä”, Ollila kirjoitti vuonna 2005.Yhdysvalloissa on kirjoitettu vuosina 2016-2021 palstakilometreittäin siitä, onko Trumpilla persoonallisuushäiriö, joka olisi lääketieteellisesti diagnosoitavissa.Yleensä väittelyt päättyvät jonkun asiantuntijan toteamukseen, että varmuuden saaminen edellyttäisi kokeneiden psykiatrien Trumpille suorittamaa tutkimusta.Olennaisempaa on tunnistaa ja tunnustaa persoonan valta, joka Trumpissa ruumiillistuu.Hän on Ollilan ajatuksia mukaillen saneeraussankari, jota inhimilliset tunteet, kuten kyky tuntea empatiaa, eivät estä solvaamasta muita ihmisiä, edes heikompiaan.Pyrkiessään presidentiksi Trump julisti Washingtonin puolue-eliitin - niin demokraattien kuin republikaanien - edustavan mädännäisyyttä.Sillä ei ollut vaikutusta, että ehdokas itse edusti rahaeliittiä. Se päinvastoin lisäsi hyvän tyypin auraa.Hän lupasi saneerata politiikan ja palauttaa äänestäjilleen näiden kunnian, ikään kuin sen olisi joku joskus vienyt heiltä pois.Donald Trump on saneeraussankari, jota inhimilliset tunteet, kuten kyky tuntea empatiaa, eivät estä solvaamasta muita ihmisiä, edes heikompiaan, kirjoittaa Lauri Nurmi. AOPEpäileviä tuomaita löytyi paljon. He osasivat nähdä, mitä tuleman piti. Väistymässä ollut presidentti Barack Obama arvioi poikkeuksellisesti vuoden 2016 presidentinvaalin alla, että toinen ehdokkaista ei olisi sopiva presidentin virkaan.Varoituksia Trumpista lausuneiden oli laitettava demagogin eli kansankiihottajan lumovoiman edessä toivonsa siihen, että Yhdysvaltain oikeusvaltion rakenteet kestäisivät Trumpin virkakauden paineessa.Neljää vuotta ja kahta virkarikossyytettä myöhemmin republikaanit - ainakin suuri osa heistä - haluaisivat saneerata Trumpin puolueestaan.Osa heistä potee krapulan kaltaista oloa.”Aika huolehtii siitä, tavalla tai toisella”, vastasi iowalainen republikaanisenaattori Chuck Grassley, kun häneltä kysyttiin, pitäisikö Trumpin olla osa puolueen tulevaisuutta.Trump täyttää kesällä 75 vuotta.Hän on vuoden 2024 presidentinvaalin aikaan 78-vuotias.On hyvin yksilöllistä, kuinka pitkään yli 75-vuotiailla ihmisillä riittää fyysistä energiaa tavoitella politiikan tärkeimpiä tehtäviä.Se on totta, että aika ennemmin tai myöhemmin huolehtii Trumpin ja republikaanien teiden erkanemisesta.Toistaiseksi Trump on suljettu pois sosiaalisen median valtavirran alustoilta: Facebookista ja Twitteristä. Se vähentää hänen valtaansa, koska massat eivät ala käyttää marginaalisempia sosiaalisen median palveluita.Luolamiehen megafonin tukkiminen eli estot tai hänen megafoninsa vaikeneminen eli ikääntyminen ei kuitenkaan vie voimaa poliittiselta liikkeeltä, joka löytyy Trumpin nousun taustalta.Yhdysvalloissa syntyi 2010-luvun taitteessa käsite alt-right, ”vaihtoehtoinen oikeisto”. Konservatiivisessa republikaanipuolueessa oli vaikuttanut vuosikymmenien ajan paleokonservatiiveja. He romantisoivat etelävaltioiden 1800-luvun rotusortohistoriaa ja kritisoivat vapaata maailmankauppaa.Kaksi presidenttiä tuottanut republikaanien mahtiperhe, Bushien klaani, alkoi näyttäytyä heille osana kuvitellusta kansasta etääntynyttä Washingtonin valtaeliittiä.Eliitissä maltilliset oikeistolaiset kristityt ja republikaanien talousliberaalit sulautuivat yhdeksi vastustettavaksi eliitiksi, jonka toisen osan muodostivat vasemmistolaisiksi parjatut demokraatit presidentti Obama ja Hillary Clinton johtohahmoinaan.Osan vimmastaan paleokonservatiivit ammensivat rasistisesta ja matalasti koulutettujen miesten suosimasta white power -uhosta.Kaksi akateemista mielipidejohtajaa, vanha yhteiskuntafilosofi Paul Gottfried (synt. 1941) ja nuori tohtoriopintonsa keskeyttänyt Richard B. Spencer (synt. 1978), hahmottelivat vuosina 2008–2010 vaihtoehtoisen oikeiston nousua. He painottivat tarvetta tehdä eroa uusnatsismiin ja Ku Klux Klaniin, jotta ihonväriin perustuva eurooppalaisperäisen väestön etujen ajaminen saisi vaaleissa aiempaa laajemman kannatuksen.Valkoisen keskiluokan pelko asemansa menettämisestä, vapaakaupan vastustaminen ja konservatiiviset perhearvot olivat tekijöitä, jotka nostivat Trumpia valtaan.Nämä politiikan syvävirtaukset ovat edelleen olemassa, vaikka fanaattisimmat alt-right-kiihkoilijat ajoivat itsensä kapinallaan paitsioon ja vankilaan.Yhdysvaltain politiikasta ei ole väistynyt minnekään mahdollisuus, että joku persoonan valtaa hyödyntävä ihminen alkaa tehdä uudelleen trumpilaista megafonipolitiikkaa.Se voi olla joku Trumpin lapsista tai joku, jonka nousua eurooppalainen yleisö ei pysty vielä havaitsemaan.Metodi on olemassa valmiina.Osa Trumpin ja esimerkiksi Laura Huhtasaaren (ps) kaltaisten ehdokkaiden äänestäjistä kannattaa heitä juuri siksi, että tietää möläytysten järkyttävän poliittisia vastustajia. Äänestäjät hurraavat älyttömille lausunnoille ja nauttivat saadessaan ”juoda liberaalien kyyneleitä”, kuten ilmiötä Yhdysvalloissa kuvaillaan.Sen sijaan, että maltilliset keskittyisivät tuomaan esille omien ehdokkaidensa hyviä puolia ja pidättäytyisivät kommentoimasta möläytyksiä, he käyttävät valtavasti energiaa niiden kauhistelemiseen, mikä sataa lisääntyvän julkisuuden kautta vaalipäivänä herkästi möläyttelijän laariin.– En tässä vaiheessa kommentoi megafonidiplomatian ilmaisuja, tuumasi Suomen ulkoministeri Pekka Haavisto (vihr) lauantaina Iltalehdelle.Haavisto ohitti diplomaattisen viisaasti Venäjän ulkoministerin Sergei Lavrovin ”Jos haluat rauhaa, valmistaudu sotaan”-uhon. Lavrovin lausunto oli tarkoitettu EU-maiden poliitikkojen huomion varastamiseen, eikä syöttiä pitänytkään nielaista.Amerikkalaisten republikaanien ja kaikkien luolamiehen vaikutuspiiristä vapautumaan pyrkivien pitäisi stoalaisella tyyneydellä keskittyä olennaiseen sen jälkeen, kun entinen hyvä tyyppi on menettänyt muodollisen asemansa.Presidentin virka-aseman menettäminen on vienyt Trumpilta muodollisen auktoriteettivallan. Jäljellä hänellä on persoonansa valta.Trump jatkaa hamaan huomiseen ja aurinkonsa laskuun saakka hölinäänsä ”vasemmistolaisesta noitavainosta”.Tätä käsitettä toisti senaatissa hänen asianajajansa.Omassa julkisessa lausunnossaan Trump pyöräytti asetelman päälaelleen väittämällä, että häntä vainotaan.Lavrovin ja Trumpin propagandataidoissa on paljon yhteistä. Molemmat uhriutuvat mielellään, kun eivät menestyisi asia-argumenteilla käytävässä julkisessa keskustelussa.Jos megafonipolitiikka hallitsee poliittista keskustelua Yhdysvalloissa ja Euroopassa, virkarikosoikeudenkäyntien kaltaiset äärimmäiset tapahtumat hukkuvat osaksi loputonta mekastusta.Silloin äänestäjät eivät enää tiedä, ketkä poliitikot pystyvät säätämään hyviä lakeja ja kasvattamaan ihmisten vaurautta ja hyvinvointia.Seuraavaksi yhdysvaltalaisessa politiikassa kannattaa tarkkailla, mitä asiakysymyksiä demokraatit ja republikaanit pystyvät senaatissa yhdessä ratkaisemaan.",2
277,"Suomessa elää traditio, jonka mukaan poliitikko on raskassarjalainen vasta siinä vaiheessa, kun hän on saanut pitää ulkopoliittisen esitelmän Paasikivi-seurassa.Keskustan puheenjohtajalle Annika Saarikolle tämä hetki koitti tiistai-iltana.Saarikko piti Paasikivi-seurassa esitelmän, jonka mitta kirjoitettuna puheena oli kunnioitettavat 30 000 merkkiä.Asiaa ja analyysia piisasi.Retorisesti Saarikon puhe sisälsi varsinaissuomalaista fundeeraamista. Sattumaa tai ei, lyhyet ja pitkät virkkeet vuorottelivat esitelmässä kuin tasavallan presidentti Sauli Niinistöllä ikään.– Ulkopolitiikka on ennen kaikkea ihmisten välistä kanssakäymistä. Vuorovaikutusta, ymmärtämistä, auttamistakin. Ulkopolitiikan valinnoissa ihmiskuvalla ja maailmankuvalla on merkitystä, Saarikko sanoi.Käytäntöön sovellettuna tämä tarkoittaa sitä, että Suomen ulkopolitiikassa on merkitystä sillä, kuka johtaa keskustapuoluetta ja mitä hän ajattelee ulkopolitiikasta.Saarikko on syntynyt vuonna 1983. Hän on sotaveteraanien lapsenlapsi ja kuuluu itse pallomerisukupolveen. Molemmilla kokemuksilla on ollut vaikutuksensa 1970- ja 1980-luvuilla syntyneiden suomalaisten maailmankuvaan - ja se näkyy nyt ulkopolitiikassamme.– Neuvostoliitto suurena naapurina tuntui hieman tuntemattomalle. Isovanhempien kertomukset sota-ajasta piirtyivät lapsen ajatuksiin. ’Tuvan ikkunatkin piti peittää, valo ei saanut kajastaa läpi’, juuri viime viikolla isoäitini muisteli lapsuuttaan sodan aikana. Ruotsi tuntui turvallisemmalta. 80-luvun lapselle ensimmäinen Ruotsin-risteily oli jotain suurta, enemmän kuin pelkkä pallomeri. Maailma avartui naapuriin meren toisella puolen. Oliko se kansainvälisyyden tuulahdus siinä autolautan kannella?” Saarikko sanoittaa maailmankuvaansa.Vapauden tuulet puhalsivat.Mihael Gorbatshov ja George Bush kohtasivat Helsingissä syyskuussa 1990.Ekaluokkalainen Saarikko kiinnitti huomionsa tasavallan presidentti Mauno koivistoon, sotaveteraaniin, joka järkähtämättömän tyynenä seisoi herrojen vierellä.– Suuri maailma kylässä. Suomella oli tehtävä, rooli, Saarikko muistelee.Saksat yhdistyivät muutamaa viikkoa myöhemmin. Kylmä sota päättyi.Keskustajohtajan lapsuuden presidentti oli Suomen vapauteen ja Euroopan unioniin johdattanut Koivisto, ei 25 vuodeksi valtaan takertunut Urho Kekkonen. Ja tällä on paljon vaikutusta, myös Suomen ulkopolitiikan linjaan.Saarikko jätti esitelmässään täysin syrjään vuodet 1956-1981 tasavallan presidenttinä vaikuttaneen Kekkosen, jolle sopi valinta jatkokaudelle ilman vaaleja ja jonka syntymätorpan Lepikon multaa puoluesihteeri Seppo Kääriäinen vuonna 1983 - Saarikon syntymävuotena - kiikutti Kremliin.Väistynyt tasavallan presidentti J.K. Paasikivi ja virkaansa astunut uusi presidentti Urho Kekkonen poistumassa eduskuntatalosta juhlallisen istunnon jälkeen 1. maaliskuuta 1956. IL-ARKISTOKääriäisen kerrotaan loihtineen neuvostoliittolaisille, että ""lahja on parasta, mitä isänmaalla on tarjota"".Kekkosta puheissaan kehuvat nykykeskustalaiset kokevat, että Suomi sijaitsee edelleen poliittisesti lännen ja idän välissä. Monet keskustalaiset ajattelevat, että Suomi on yhä kuin puolueeton maa, eivätkä he ole innostuneita siitä, että Suomi on EU-maana asettanut pakotteita Krimin miehittänyttä Venäjää vastaan - olkoonkin, että Suomi on Ukrainan tavoin Natoon kuulumaton Venäjän naapurimaa.Saarikon edeltäjä keskustan johdossa oli Katri Kulmuni.Lappilainen johti Suomi-Venäjä-seuraa, piti Kekkosta esikuvanaan, kantoi Facebook-päivityksessään tämän haudalle kukkia ja puhui lämpimästi Paasikiven-Kekkosen-linjasta Suomen ulkopolitiikan peruskalliona.– Ajat ovat muuttuneet YYA-sopimuksen päivistä, mutta Kekkosen-Paasikiven-linjan perusopit ovat edelleen ajankohtaisia, Kulmuni kirjoitti blogissaan vuonna 2016.Hieman karrikoiden Paasikiven-Kekkosen-linja tarkoittaisi sitä, että Suomen pitäisi itsesensuuriin saakka karttaa kaikkea, joka vähänkään saattaisi ärsyttää Venäjää.Kokoomuslainen Juho-Kusti Paasikivi oli vuonna 1948 hirmuisessa paikassa, kun hän tasavallan presidenttinä neuvotteli YYA-sopimuksesta diktaattori Stalinin kanssa. Uhattuna oli Suomen itsenäisyys.Katkeraa viisautta oli joustaa ja säilyttää parlamentaarinen demokratia ulkopoliittisen liikkumatilan ja sananvapauden kustannuksella.Paasikiveä valtion johdossa seurannut Kekkonen vei myöntyväisyyslinjan niin pitkälle, että hän käytti neuvostovastaisuuden leimakirvestä sisäpoliittisena lyömäaseenaan. Kekkosen politiikka suometti Suomea pahemmin kuin mitä Neuvostoliiton paine olisi reaalipoliittisesti edellyttänyt.Nykyhetkeen sovellettuna Paasikiven-Kekkosen-linja tarkoittaisi sitä, että Suomea uhkaisi uudelleen suomettuminen.Arvostettu konkaritoimittaja Unto Hämäläinen arvioi vuonna 2014, että Suomi luopui viimeistään Krimin miehityksen jälkeen Paasikiven-Kekkosen-linjasta ja valitsi puolensa.Saarikon ulkopoliittisessa esitelmässä konkretisoituu viime vuosien muutos, jota tasavallan presidentti Niinistö on ollut edistämässä syventämällä puolustusyhteistyötä Yhdysvaltojen ja Ison-Britannian eli suurten Naton-maiden kanssa.Saarikko on Koiviston-ajan lapsi, joka muistelee Paasikiveä ja kiittelee Niinistöä. Nämä kolme presidenttiä saivat esitelmässä merkittävän roolin.Kekkosen nimen Saarikko mainitsee kerran - ja senkin kerran vasta 3 000 sanan (26 000 merkin) jälkeen.Saarikko tuumaa Kekkosen siteeranneen Paasikiveä. Ainokainenkin Kekkos-maininta on epäsuora.Esitelmän rakenne kertoo Saarikon ulkopoliittisesta arvojärjestyksestä.– Minun kasvutarinassani Neuvostoliitto on häivähdys lapsuuden muistoja ja sitten romahdus. Siitä seurannut epävarmuus, odottava tunnelma. Todeksi olen elänyt sen sijaan toisen vaiheen, Suomen osana Euroopan unionia. Minun sukupolveni kasvoi EU-Suomeen – ei minulla ole Suomea ilman tätä jäsenyyttä. Tämän kasvukokemuksen kautta olen aina ollut eurooppalaisen yhteistyön vahva kannattaja. Pienen maan etu on kuulua johonkin suurempaan. Tätä alleviivaan, tätä korostan, Saarikko sanoo.Saarikko on huolissaan siitä, että osa suomalaisista tuntee EU:ta kohtaan epäluottamusta. Hänelle itselleen EU-jäsenyys on osa Suomen ulkopolitiikan perustuksia.Puhuessaan suurista maista Saarikko nostaa ensimmäisenä esille Yhdysvallat.– Suomen ja Yhdysvaltojen kahdenvälinen suhde on erinomainen. Pidän tärkeänä, että kykenemme luomaan demokraattihallintoon vahvan ja todellisen yhteistyösuhteen, jossa myös Suomea itsenäisenä toimijana kuunnellaan. Edellisen hallinnon aikana saavutimme tämän aseman. Emme siis voi laskea suhdettamme pelkästään EU:n varaan, Saarikko painottaa.Saarikko istuu johtoviisikossa hallituksessa, joka harkitsee amerikkalaisten hävittäjien ostamista.Yhdysvallat on Saarikon ajattelussa Suomelle ulkopoliittisesti korvaamaton kumppani.Mauno Koivisto lujitti 1980- ja 1990-luvuilla Suomen suhdetta länsimaihin. Kuvassa hänen vierellään on Yhdysvaltain presidentti Ronald Reagan (oik) ja muuan keskustalainen Paavo Väyrynen. PressfotoToisena Saarikko ottaa tarkasteluun Kiinan.– Kiina on Suomen 4. tärkein kauppakumppani. Kiinan kauppa on meille tärkeä, mutta myös ulkopoliittiset periaatteet, ihmisoikeudet ja turvallisuuden kysymykset on pidettävä keskustelussa.Saarikko varoittaa sinisilmäisyydestä Kiinan-politiikassa.– Sen, miten suhtaudumme Kiinan toimintaan omalla maaperällämme, on oltava selvää. Meidän tulee tunnistaa kansallisen turvallisuuden kysymykset aiempaa paremmin, Saarikko sanoo.Vasta kolmantena Saarikko puhuu Venäjästä.– Naapurimaassamme Venäjällä tilanne on monella tapaa kriittinen, hän aloittaa.Saarikon mielestä on tärkeää, että EU on pysynyt yhtenäisenä suhteessa Venäjään ja kyennyt yhteisiin ulostuloihin sekä tuomitsemaan demokratiaa heikentävät ja valtioiden suvereniteettiin liittyvät tapahtumat.Keskustajohtajan puhe on virkistävän rehellistä ja kaukana Paasikiven-Kekkosen-linjan liturgiasta, jolle ehkä joskus oli aikansa ja paikkansa.– Meidän pitää antaa kaikki mahdollinen tukemme Venäjän kansalaisyhteiskunnalle ja Venäjälle heidän toimissaan demokratian edistämiseksi. Samalla meidän tulee kuitenkin muistaa, että emme voi tehdä sitä venäläisten itsensä puolesta, ikään kuin kaatamalla demokratiaa ulkopuolelta. Pakotteet ovat tällä hetkellä Euroopan unionin tasolla unionin ulkopoliittinen väline vaikuttaa Venäjään. Ymmärrän tämän ja tuemme tätä täysin, Saarikko korostaa.Samalla hän kiittelee Niinistön kahdenvälistä ja suoraa puheyhteyttä Venäjän presidentin Vladimir Putinin kanssa.Paasikivi-seurassa pidetty esitelmä toi päivänvaloon sen, että Kekkosen ulkopoliittinen luuranko ei enää pakonomaisesti kahlitse keskustan puoluejohdon maailmankuvaa - se sai Saarikolta passituksen Kremlin multiin.Linjanmuutoksella on vaikutuksensa keskustan sisäiseen presidenttipeliin.EU- ja länsimyönteiseksi tunnustautunut Saarikko näkee todennäköisesti puolueensa presidenttiehdokkaana mieluummin Suomen Pankin pääjohtajan Olli Rehnin kuin venäläisen valtionpankin Sperbankin hallituksessa viihtyvän Esko Ahon.Rehniä pidetään keskustan ulkopoliittisissa piireissä länsi- ja Nato-myönteisenä poliitikkona. Aho sen sijaan hyötyy Putinin pankkina pidetyn Sperbankin johtopaikastaan taloudellisesti.Saarikon Paasikivi-seurassa pitämällä esitelmällä saattaa olla kauaskantoisia vaikutuksia Suomen ulkopolitiikkaan, mikäli hän sen viitoittamalla tiellä alkaa tukea suoraan tai epäsuorasti Rehnin presidenttiehdokkuutta.",2
278,"Nord Stream -kaasuputkien epäilty räjäyttäminen on hyökkäys Ruotsia vastaan, jonka talousalueella ainakin yksi vedenalaisista räjähdyspaikoista sijaitsee.Seismologiset mittauslaitteistot rekisteröivät maanantaina räjähdykset molemmissa Itämeren pohjassa kulkevissa kaasuputkissa. Seismologi Björn Lund on vahvistanut asian Sveriges TV:lle.Ruotsin puolustusvoimien operaatiopäällikkö Michael Claesson ei kiertele tosiasioita, vaan sanoo esimerkiksi Aftonbladetissa, että kaasuputket eivät räjähtele itsekseen.”On selvää, että se on sotilaallinen tapahtuma”, Claesson painottaa.Operaatiopäällikkö arvioi, että sotilaallinen hyökkäys on seurausta Venäjän liikekannallepanosta. Toisin sanoen hän pitää venäläisiä syyllisinä.On oletettavaa, että Ruotsilla ja myös Suomella on puolustusliitto Naton tiedustelutiedot siitä, ketkä toteuttivat iskut ja miten.Kun Venäjä oli hyökännyt Ukrainaan torstaina 24. helmikuuta, Suomi ja Ruotsi saivat kutsun Naton virtuaaliseen huippukokoukseen.Huippukokouksessa Nato päätti ottaa Suomen ja Ruotsin mukaan MSI-yhteistyöhön (engl. Modalities for Strengthened Interaction). Se tarkoittaa sitä, että mailla on mahdollisuus pyytää Nato-mailta salaisinta tiedustelutietoa ja päinvastoin.”Sen jälkeen, kun pääsimme MSI:hin, tieto on virrannut molempiin suuntiin tavalla, jota emme ole koskaan aiemmin kokeneet. Olemme tapaamisissa ja huoneissa, joissa emme ole koskaan ennen olleet”, Ruotsin puolustusvoimien komentaja Micael Bydén painotti toukokuussa.Kaikki merkit viittaavat siihen, että venäläiset räjäyttivät kaasuputket.Venäjällä on Kaliningradissa sotilastukikohta, jonka joukot voivat tehdä vedenalaisia hyökkäyksiä Itämerellä.Ruotsin hallitus on pitänyt välittömästi kriisikokouksen. Puolustusministeri Peter Hultqvist sanoo, että tilanne on ”väldigt allvarligt” (suom. ”erittäin vakava”).Kyse ei ole enää uhkakuvista, vaan todennäköisestä aidosta sotilasoperaatiosta Ruotsia vastaan.Venäjän diktaattori Vladimir Putin sanoi viime viikolla, että Venäjä on sodassa lännen kanssa.Tasavallan presidentti Sauli Niinistö arvioi silloin New Yorkissa, että suomalaisten on Putinin sanoja punnitessaan muistettava eräs olennainen asia: Suomi on osa sitä länttä, josta Putin puhuu Venäjän vihollisena.”Putin puhui sodasta länttä vastaan, mikä on laajennus aiempaan. Me olemme osa länttä, ja nyt pitää lännessä pohtia, miten tähän vastataan”, Niinistö sanoi tiedotustilaisuudessaan YK:n yleiskokouksessa.Räjäyttämällä kaasuputket kaukana rajoiltaan Venäjä on ylittänyt vakavan kynnyksen: maa on tehnyt hyökkäyksen Putinin hallintoa vastustavia demokraattisia maita vastaan.Iltalehden tietojen mukaan Suomessa on jo aiemmin tehostettu kriittisten voimalaitosten, öljynjalostamoiden ja sähköverkkojen sotilaallista suojausta.Toteutunut isku nostaa uhkatason aiempaa huomattavasti korkeammaksi myös Suomessa. Räjäytyksiä tai kyberhyökkäyksiä Suomen energiainfrastruktuuria vastaan ei voida sulkea pois.Ikävä kyllä vaikuttaa siltä, että Venäjä on aloittanut ainakin epäsuoran sodankäynnin Itämeren piirin demokraattisia valtioita kohtaan.Suomalaisten on oltava valppaina ja reagoitava välittömästi pienimpiinkin yrityksiin hyökätä demokraattisen yhteiskunnan järjestelmiä vastaan – puhumattakaan hyökkäysuhasta ihmisiä vastaan.Sille tuskin enää hymähtelee kukaan, että puolustusministeriö piti jo kauan ennen hankkeen kaatumista turvallisuusuhkana Rosatomin ydinvoimalan rakentamista Suomeen.Lähipäivät ja -viikot ovat Itämeren alueella kriittisiä.EU- ja Nato-maiden on tehtävä Venäjälle selväksi, että uudet sotilasoperaatiot ollaan valmiita torjumaan.Muuten vaarana on, että Putin nostaa riskirimaa, jonka hän on valmis ylittämään.Ukrainan aseavun kustannuksella ei pidä ryhtyä kaupankäyntiin. Silloin demokratiat ampuisivat itseään jalkaan, sillä Putin kunnioittaa vain sotilaallista voimaa ja rohkeutta tukahduttaa hänen imperialistisia tavoitteitaan.Tanskan puolustusvoimat julkaisi videon Nord Stream -putken kaasuvuodosta. Tanskan puolustusvoimat",2
279,"Pääministeri Sanna Marin (sd) soitti maanantaina oppositiojohtajille ja pyysi nämä Säätytalolle tiistai-iltapäiväksi kello 16.Kokoomuksen puheenjohtaja Petteri Orpo ja perussuomalaisten puheenjohtaja Jussi Halla-aho astelevat samoja portaita kuin Marin ja muut hallituksen ministerit.Hetkeen sisältyy paljon symboliikkaa.Samalla päättyy koronakriisin talvisodan henki eli kansallinen yksimielisyys.– Viime keväänä syntyi yhtenäinen henki. Hätä ja kriisi yhdistivät suomalaiset. Tämä on jatkunut nyt vuoden ja erot alkavat tulla esiin. Osa ajattelee, että kaikkien pitäisi kyhjöttää vaan kotona, maksaa mitä maksaa. Osa kieltää koko koronan, ja sitten on kaikkea siltä väliltä. Pääministeri yrittää samoilla tempuilla pyörittää hommaa, mutta hallituksessa ei riittävästi nähdä, että se ei enää toimi, kuvailee eräs hallitusvaikuttaja sitä, miltä liikkumisrajoitusten valmistelu on hänestä tuntunut.Nyt käydään koronan jatkosotaa, jossa yhteinen vihollinen on aiempaa vahvempi.Suomi on materiaalisesti paremmin varautunut kuin vuosi sitten, mutta monille on jo päässyt hiipimään puseroon hyvänolontunne tai tunne kaikkivoipaisuudesta.Ensimmäinen vaanii kansalaisia, jälkimmäinen päättäjiä.Näin kävi myös jatkosodassa (1941-1944), vaikka sotavertaukset ovat hivenen makaabereja.Pitkittyvien kriisien psykologia noudattaa samaa kaavaa - oli kyse sitten sodasta tai rauhanajan vitsauksista. Alkuinnostusta seuraavat väsymys ja päättäjien tavoitteiden erkaantuminen toisistaan.Iltalehden  tietojen mukaan hallituksessa ei edelleenkään vallitse sopua siitä, onko liikkumisrajoitusten säätäminen välttämätöntä vai ei.Perustuslain 9:s pykälä on liikkumisvapaus.Järjestysnumero on alle kymmenen. Se kertoo, että liikutaan demokratian ja oikeusvaltion ytimessä.Hallituspuolueista vihreät, vasemmistoliitto ja RKP ovat olleet sitä mieltä, että liikkumisrajoitukset eivät nykyisessä epidemiatilanteessa täytä välttämättömyyden vaatimusta.Meneillään on kolmen viikon sulkutilan viimeinen viikko.HUS kertoi maanantaina, että sulun ensimmäisellä viikolla tartuntoja oli sen alueella noin 3 050.Viime viikon luku oli johtajaylilääkäri Markku Mäkijärven mukaan 2 988.Pari viikkoa sitten hallitus kertoi pääministerin suulla, että oikeudelliset edellytykset liikkumisrajoituksille eivät olleet vielä täyttyneet.Kahta viikkoa myöhemmin epidemiatilanne on ennallaan tai hieman helpottunut.Kolme hallituspuoluetta on loogisesti sitä mieltä, että välttämättömyyden vaade ei täyty.Pääministeripuolue SDP on loogisesti sitä mieltä, että se täyttyy.Marin pelkää Suomen päätyvän Viron tielle. Keskustapuolue suhtautuu tilanteeseen sivustakatsojan asenteella. Sitä kun ei juuri äänestetä Helsingissä, Espoossa, Vantaalla, Kauniaisissa ja Turussa, joiden alueelle liikkumisrajoitukset säädettäisiin kahdeksi tai kolmeksi viikoksi.Hallitusviisikon jäsenet ovat kuin jatkosodan rintamakomentajia.Yksi pitäisi Itä-Karjalan panttina rauhanneuvotteluita ajatellen. Toinen siirtäisi Laguksen panssarit Kannakselle varmuuden vuoksi. Kolmas kotiuttaisi kolmikymppiset peltotöihin.Jokaisella on omat argumenttinsa.Suurinta vastuuta kantaa ylipäällikkö, pääministeri. Hänen tekemisensä tai tekemättä jättämiset kirjoitetaan historiankirjoihin. Ilman rintamakomentajiaan ja rivisotilaitaan ylipäällikkö on silti pelkkä keulakuva.Hallituksen liikkumatilaa kaventaa se tosiasia, että suomalaiset ovat väsyneitä.Neljänkymmenen euron rikesakko maskipakon rikkomisesta saattaa paperilla näyttää hyvältä, mutta mitä viranomaiset tekevät, jos sadat tai jopa tuhannet ihmiset alkavat tietoisesti rikkoa maskipakkoa.Missä vastaavasti kulkee yksilön vastuun raja?Oppositiojohtajat voivat kysyä, eikö ensisijaisesti pitäisi laskea kokoontumisrajoitus kahteen tai kolmeen ihmiseen, ennen kuin loukataan liikkumisvapautta.Milloin liikkumisvapaus palautetaan, vaikka brittivariantin aiheuttamat tartunnat eivät kääntyisi laskuun?Kohdistetaanko samalla rokotukset alueille, joilla ihmisiltä viedään perusoikeuksia?Kysymykset ovat vaikeita, huolet aitoja.– Oppositio olisi pitänyt pitää paremmin matkassa, arvioi hallitusvaikuttaja.Nyt Säätytalolle astelee tiedotuspimennossa olleita oppositiojohtajia, vaikka kyse on Suomen rauhanajan kenties isoimmasta poliittisesta päätöksestä - ainakin periaatteellisella tasolla.On kaikkea muuta kuin pikkujuttu, jos Suomessa esimerkiksi rajoitetaan uskonnonvapautta, mikä olisi seurausta liikkumisrajoituksista.– Uskonnonvapaus on perusoikeuksien ydinaluetta. Rajoituksella ei olisi lausunnon sanoin ”välillisiä” vaan täysin suoria vaikutuksia uskonnonvapauteen. Se avaisi periaatteellisesti vaarallisen kehityksen. Uskonnollisten tilaisuuksien kieltämisen mahdollisuus voisi tulevaisuudessa toisenlaisen hallinnon aikana johtaa tosiasiallisesti kansanryhmien vainoon, Helsingin piispa Teemu Laajasalo kirjoittaa Facebookissa.Onko esimerkiksi tätä punnittu hallituksessa, kun on käyty keskustelua välttämättömyydestä?– Yli tuhat henkeä vetävässä kirkossa turvavälit ovat laskettavissa kymmenissä metreissä kahden sijasta. Ehtoollista jaetaan isoissa saleissa korkeintaan kuudelle ihmiselle kerrallaan käsiä pesten ja maskeja käyttäen. Omaisia on arkun äärellä kuusi, Laajasalo jatkaa.Luterilaiseen perinteeseen kuuluu lakien noudattaminen, kunhan ne koetaan oikeutetuiksi.Samaan traditioon kuuluu kyseenalaistaminen, jos lakeja pidetään epäoikeudenmukaisina.Jos hallitus ei saavuta yksimielisyyttä eikä oppositio sitä tue, sekin on ymmärrettävää.Marin käy nyt koronakriisin jatkosotaa, jonka tuloksen ratkaisee johtajan kyky motivoida kansalaisia. Sanelun sijasta arvoonsa nousevat psykologian taju ja ihmistuntemus.",2
280,"Pääsiäinen antaa sosiaalidemokraateille hetken rauhoittua ja hengittää rauhassa. Yleisradion torstaina julkaisema kuntavaaligallup on nimittäin sokki SDP:lle.Yhtäkkiä pääministeripuolueen puheenjohtajan Sanna Marinin karisma ei vetoakaan äänestäjiin toivotulla tavalla.Tammikuussa demarit porskutti vielä Taloustutkimuksen tekemän kuntavaaligallupin johdossa 20,3 prosentilla. Perussuomalaisiin (18,8 %) oli kaulaa puolitoista prosenttiyksikköä, kokoomukseen (18,3 %) peräti kaksi prosenttiyksikköä.Parissa kuukaudessa SDP:n kuntavaalisuosio on syöksynyt vauhdilla alaspäin, eikä kannattajakato mahdu enää virhemarginaaliin.Uusimmassa kuntavaalimittauksessa SDP:tä äänestäisi tasan 18 prosenttia vastaajista. Jussi Halla-ahon perussuomalaiset (19,0 %) ja Petteri Orpon kokoomus (18,8 %) ovat kirineet Marinin SDP:n edelle.Eduskuntavaaleja koskevissa kannatusmittauksissa (Yle ja HS) demarien pitkä kannatustrendi on ollut alaspäin kesästä 2020 lähtien.Puolueet eivät ole yhtä kuin puheenjohtajansa - vaikka Marinin SDP:stä yleisesti puhutaankin - ja juuri tähän lainalaisuuteen kiteytyy nyt Marinin suurin ongelma.Tamperelainen nousi Suomen pääministeriksi 34-vuotiaana. Nuori nainen valtionjohtajana oli ansaitusti kansainvälinen merkkitapaus, ja Marin antoi harkitusti sarjan haastatteluita maailman suurimmille tiedotusvälineille.Kenen tahansa itsetuntoa vastaava huomio olisi hivellyt. Joka muuta väittää, ei ole rehellinen.Koronakriisin vyöryessä päälle Marin pääsi hyödyntämään suurinta vahvuuttaan: artikuloitua ja kirjakielistä puhetapaansa.Suomalaiset ryhmittyivät pääministerinsä tueksi. Poikkeusolot pidensivät Marinin kuherruskuukautta. Siitä tuli yli vuoden mittainen.Marinin henkilökohtaisen olemuksen ja SDP:n rakenteellisen olemuksen välillä vallitsee kuitenkin ristiriita.Sosiaalidemokraatit eivät ole nuorten eivätkä nuorten aikuisten suosiossa.Kun Yleisradio selvitti keväällä 18-29-vuotiaiden suomalaisten suosikkipuolueita, SDP sijoittui Taloustutkimuksen kyselyssä vasta viidenneksi (9 %).Ylivoimaisia nuorten suosikkeja ovat kokoomus (25 %) ja vihreät (25 %), eikä perussuomalaisillakaan (15 %) ole syytä huoleen. SDP hävisi suosiokyselyn nuorten sydämistä myös sisarpuolueelleen vasemmistoliitolle.Sosiaalidemokraatteja äänestävät varttuneemmat keski-ikäiset ja ennen kaikkea eläkeläiset. Marin on tuonut puolueelle jonkin verran lisää nuorehkoja naisäänestäjiä, mutta puolueella ei ole mahdollisuuksia vaalivoittoihin, elleivät työikäiset ja työväenluokkaiset suomalaiset äänestä sitä.Kuntavaalien ehdokashankinta on ollut toinen sokki demareille.Kun alkuperäinen ehdokashankinnan takaraja meni umpeen, puolueella oli ehdokkaita noin 5 200, Kevään 2017 kuntavaaleissa sosiaalidemokraatteja oli listoilla yli 6 000.Vaikka puolueet saavat haalia ehdokkaita toukokuun alkupäiviin asti, on viime vaalien ehdokasmäärään yltäminen SDP:llä työn ja tuskan takana.Paikallisaktiivit kyselevät kilvan toisiltaan, miksi Marinin karisma ei pure ehdokashankinnassa. Koronaepidemia ei selitä epäonnistumista ehdokashankinnassa.Vihreillä, vasemmistoliitolla, RKP:llä, kokoomuksella ja perussuomalaisilla ei ole ollut vastaavia pulmia.Jotta myötätuuli tarttuisi uudelleen SDP:n purjeisiin, puolueen on katsottava rehellisesti, minkä tekijän varaan sen voitto rakentui kevään 2019 eduskuntavaaleissa.Ja vastaus kuuluu: ärhäkän ay-politiikan ja duunarin puolustamisen.Aikakoneella on syytä palata kesään 2015, jolloin Yle leipoi elokuussa otsikon siitä, että SDP:n ja vasemmistoliiton yhteen laskettu kannatus oli historiallisen alhaalla, 22 prosentissa.Kymmenessä vuodessa vasemmiston kannatuksesta oli haihtunut yli kolmannes. Elokuussa 2005 SDP:n gallupkannatus oli 25,8 ja vasemmistoliiton 9,4 prosenttia. Timo Soinin johtamia perussuomalaisia kannatti silloin kaksi prosenttia suomalaisista.Kuusi vuotta sitten SDP kärvisteli oppositiossa, ja puolueen puheenjohtaja Antti Rinne seurasi pääministeri Juha Sipilän (kesk) hallituksen takunneita yhteiskuntasopimusneuvotteluita aluksi etäältä.Kun Rinne alkoi moukaroida sydämensä kyllyydestä pakkolakeja sun muita, SDP:n kannatus harppasi jouluksi 22,7 prosenttiin, ja hallituspuolue perussuomalaisten suosio romahti 8,9 prosenttiin.Rinne vastusti sitä, että ay-liike lähti uudelleen tammikuussa 2016 neuvottelemaan kiky-sopimuksesta, kun hallitus oli upottanut pakkolakinsa julkisesti Mariaanien hautaan.Sipilä vaihtoi kameleontin nimen kilpailukykysopimukseksi, mutta palkansaajien näkökulmasta kyse oli edelleen työehtojen heikentämisestä. Rinne esitti arvionsa Riku Aallolle, Petri Vanhalalle ja Palvelualojen ammattiliitto PAMin Ann Selinille.”Sanoin kikyn heikentävän ay-liikkeen uskottavuutta palkansaajien silmissä ja jatkoin, että se tulisi vähentämään SDP:n kannatusta”, Rinne kertoo.Työnantajien sosiaaliturvamaksuja siirrettiin palkansaajien maksettaviksi. Julkisen sektorin lomarahoja leikattiin kolmeksi vuodeksi kolmanneksella.Työväenpuolueen gallupjohto oli pian kaukainen muisto: kesäkuussa 2016 SDP:n suosio laski 18,2 prosenttiin. Keskusta ja kokoomus olivat Ylen mittauksessa demareiden edellä.Lokakuussa 2017, vain puolitoista vuotta ennen eduskuntavaaleja, kokoomus kolkutteli 23 prosentin suosiorajaa. Hätäisimmät puhuivat Petteri Orposta pääministerinä.SDP oli jäänyt neljän prosenttiyksikön päähän.Porvarihallituksen jatkokausi kummitteli demareiden painajaisunissa.Keskustelu aktiivimallista keikautti asetelman. Työttömyysturvaa uhkasi 4,65 prosentin leikkaus, jota Rinne luonnehti alkuvuodesta 2018 niskalaukaukseksi.Paheksuntaa piisasi, mutta äänestäjät palasivat takaisin.SDP:n suosio nousi yli 20 prosenttiin, ja puolue säilytti johtoasemansa yli vuoden ajan, aina huhtikuun 2019 eduskuntavaaleihin asti. Ne demarit voittivat ärhäkällä ay-politiikalla ja eläkeläisten äänillä, vaikkakin Rinne loppumetreillä kompuroi muun muassa lihaverolausunnoillaan.– SDP:hen luotetaan palkansaajien piirissä todella paljon. Luottamus on silti hiuskarvan varassa. Tälläkään hetkellä luottamusta ei ole saatu täysin palautettua. Se ei palaudu ennen kuin alamme näyttää, että teemme sen, minkä lupaamme, ennen kuin ensimmäinen viisikymppinen on takuueläkeläisen kädessä, pääministeri Rinne pohti kesällä 2019.Marin on totisen paikan edessä.Jos hän mielii joskus olla urallaan vaalivoittaja - mitä hän ei siis vielä ole - SDP:n on saatava työväenluokkaa taakseen - ei välttämättä paljon, mutta edes jonkin verran.Ärhäkkä ay-politiikka vetoaa duunareihin, ei niinkään siloteltu imago.Ihmisiä vaivaa koronaväsymys. Hallitus on epäonnistunut kahdessa isossa lainsäädäntöhankkeessa, mikä on syönyt Marinin uskottavuutta.Osa äänestäjistä on kyllästynyt hänen esiintymistapaansa. Näin käy kaikille pääministereille.Marinin luonteessa on rosoa, taistelijaa. Nyt kaivattaisiin kättä nyrkkiin puristavaa työväenjohtajaa.Metsäteollisuus ja Teknologiateollisuus ovat esittäneet ensi syksyksi ay-liikkeelle kutsun tanssiin.SDP:n lähivuosien kohtalonkysymys taitaa olla, asettuuko Sanna Marin lähestyvässä taistossa työväenliikkeen palavasieluiseksi johtajaksi vai tyytyykö hän hallintotieteilijän rooliinsa.Pääministeri ei voi rajattomasti tukea ay-liikettä, mutta ilman punaisen värin näyttämistä SDP:n ja Marinin lienee turha haaveilla kevään 2023 eduskuntavaalien voitosta.",2
281,"Suomen hallitusviisikosta, viidestä naisesta, tuli joulukuussa 2019 yhdessä yössä kansainvälisesti kuuluisa.Saksalainen Berliner Morgenpost otsikoi juttunsa kahdella sanalla: Finnische Vorbilder (suomalaiset esikuvat).Lehti kertoi rouvista, jotka toisivat politiikkaan uuden tyylin. Pari miestäkin pääministeri Sanna Marinin hallitukseen kuulemma mahtui. ”Ein paar Männer gibt es auch im Kabinett”, berliiniläisille kerrottiin Suomen tapahtumista.– Ei huomio herätä minussa ajatuksia. Olen keskittynyt asioiden hoitamiseen. Sitä voi olla vaikea uskoa. Ihmiset ovat erilaisia. Niissä hetkissä, joissa monet ehkä kokevat iloa tai riemua omasta menestymisestään, itse ajattelen sitä, kuinka paljon työtä on tehtävänä ja mitä vaikeuksia on myös edessä, Marin sanoi IL:n erikoishaastattelussa puolitoista viikkoa hallituksensa nimittämisen jälkeen.Yhdeksän päivää myöhemmin Maailman terveysjärjestö WHO:n Kiinan-toimisto raportoi eteenpäin virustaudista, josta Wuhanin viranomaiset olivat kertoneet.Boheemissa Kalevan kaupunginosassa Tampereella aikuisuutensa asunut Marin tiesi, mistä hän puhui.Vaikeuksia olisi ollut luvassa ilman koronaakin. Keskusta pesi pyykkiään Juha Sipilän pääministerikaudesta, jonka viimeiset puolitoista vuotta olivat olleet puolueessa tukahdutetun itsekritiikin ja sortuvan kannatuksen aikaa.Sosialidemokraattien johtamasta hallituksesta keskustalaiset lähtivät etsimään uutta punamultaa, jossa olisi häivähdys Johannes Virolaista (kesk) ja Kalevi Sorsaa (sd).Maitolaitureiden Suomeen on yhtä vähän paluuta kuin vanhaan punamultaan.Syntyi jotain uutta.Koronakriisi lujitti hetkeksi hallituksen yhteishenkeä, mutta 18 miljardin euron odottamaton lisävelkaantuminen on herättänyt hallituksessa hämmennystä.Sisäiset jakolinjat ovat revenneet railoiksi, joihin hallitus uhkaa hukkua.Suhde rahaan on hallitukselle vaikea. On heitä, kuten vasemmistoliiton viisikkoministeri Jussi Saramo, jotka ottavat tilanteen tyynesti.– Kun emme tiedä, milloin kriisi loppuu ja kuinka nopeasti lähdemme ylös, se mitä missään nimessä ei kannata tehdä, on että alamme sopeuttaa liian aikaisin. Julkisen sektorin pitää saattaa yhteiskunta kasvu-uralle. Sitten voi ruveta vetäytymään finanssipolitiikassa, Saramo sanoi riihen ennakkohaastattelussa.Finanssipoliittinen elvytys tarkoittaa nollakorkoja ja julkisia elvytysrahastoja.Vaikka niistä muutaman vuoden päästä luovuttaisiin, silloinkaan ei Saramon mielestä saa leikata koulutuksesta eikä terveysmenoista.Ja on heitä, kuten keskustan puheenjohtaja Annika Saarikko ja valtiovarainministeri Matti Vanhanen, joiden roolina on muistuttaa velkaantumisen vaaroista.– Me olemme tässä koronan aikana ottaneet erittäin suuren velan. Alijäämä jatkuu vielä, ja meidän pitää luoda uskottava ja tarkkaan harkittu näkymä siitä, miten Suomen julkista taloutta hoidetaan lähivuosina, Vanhanen sanoi perjantai-iltana IL:lle.– Vastuullinen päätös on ehdoton edellytys sille, että lopputulokseen voidaan päästä, Saarikko tähdensi.Vastuullisuus ja uskottavuus ovat abstrakteja käsitteitä, mutta samalla politiikan ruisleipää.SDP, vihreät ja vasemmistoliitto antavat puoliväliriihessä vastuullisuudelle eri sisällön kuin keskusta ja RKP - ja se mikä on yhden mielestä vastuullista, on toisen ajatuksissa vastuutonta.IL:n lähteiden mukaan neuvottelut keskeytyivät perjantaina seuraavanlaiseen asetelmaan.Keskusta ja RKP vaativat, että valtion budjetissa on palattava niin sanottuihin menokehyksiin jo vuonna 2023.Suomen hallitukset eivät voisi enää vuosina 2023 ja 2024 rahoittaa menoja koronaelvytyksen nimissä velkarahalla.Sana leikkaus on karvasta nieltävää vasemmistolaisille, mutta valtion menojen leikkaamisesta pitäisi tehdä sitovia päätöksiä vuoden 2022 keväällä pidettävässä kehysriihessä eli jo vuoden kuluttua.Kehysbudjetointi on jopa politiikan puheessa erotiikan tappava käsite.Taloudenpidossa se on terveen parisuhteen merkki.Valtion menojen budjetointia rajoittaa menokehys. Määrärahoja on mahdollista budjetoida kehyksen rajoittamaan euromäärään asti, mutta kehystä ei pitäisi ylittää.Puoliväliriihessä puolueet yrittävät sopia julkisen talouden suunnitelmasta vuoteen 2025 asti. Siihen kirjataan miljardimääräinen kehyspäätös tuleville vuosille.Fundamentaalinen riita on virinnyt siitä, millaisia miljardilukuja eri vuosille kirjataan menokatoksi.Budjetit ovat lukuja, mutta leikkaukset vaikuttavat ihmisten arkeen.Neuvottelulähteet arvioivat, että kyse olisi vähintään puolen miljardin euron leikkauksista jo ensi vuonna.Yksi myisi valtion omaisuutta (keskusta). Toinen jatkaisi elvytystä (vasemmistoliitto). Kolmas kiristäisi yritysverotusta (SDP).Esimerkit ovat karrikoituja, mutta ne kertovat viestiä siitä, että kertomus sankarillisesta viisikosta on ohitse.Viikonloppuna edessä ovat minihallitusneuvottelut, joissa viisikko katsoo toisiaan silmiin ja päättää, haluaako se jatkaa yhteistä matkaansa.Keskustan eduskuntaryhmässä on päivästä riippuen 5-10 kansanedustajan äänekäs vähemmistö, joka kannattaa ulosmarssia hallituksesta.Kokeneemmat keskustalaiset ovat rauhoitelleet tilannetta kaskulla.– Huonoin päivä hallituksessa on parempi kuin paras päivä oppositiossa, he ovat huomauttaneet realiteeteista.Saarikko ei myöskään ole halukas hallitustunnusteluihin Jussi Halla-ahon johtamien perussuomalaisten kanssa.Todennäköisyydet ovat edelleen sen puolella, että ratkaisu löytyy.Ratkaisu ei kuitenkaan tarkoita samaa kuin sovinto.Vihreiden Maria Ohisalon ja keskustan Annika Saarikon kehonkielet eivät valehtele. Keskinäinen kunnioitus rakoilee puolueiden välillä.Molemmat painivat kannatusvaikeuksissa ja tarvitsevat poliittisia onnistumisia omiensa silmissä.– Jo päätetyistä asioista ei lähdetä tinkimään, Ohisalo kiteytti Säätytalon graniittiportailla.Lähipäivinä kaikki hallituksessa joutuvat tinkimään jostakin - jotkut enemmän kuin toiset. Se jättää jälkensä.Hallituksen kausi, mikäli se jatkuu, jakautuu historiankirjoituksessa aikaan ennen ja jälkeen huhtikuun 2021.",2
282,"Ruotsalaista kansanpuoluetta ja perussuomalaisia sovitetaan parhaillaan samaan hallitukseen.RKP:n puheenjohtaja Anna-Maja Henriksson on sanonut Iltalehdelle, että hän ei sulje pois hallitusyhteistyön mahdollisuutta perussuomalaisten kanssa.Käytännössä puolueiden välillä on syviä jännitteitä, jotka ovat eräänlainen tikittävä aikapommi, mikäli perussuomalaiset ja RKP neuvottelevat tiensä kokoomuslaisen Petteri Orpon johtamaan hallitukseen.RKP:n kymmenestä kansanedustajasta Eva Biaudet on avoimesti hallitusyhteistyötä vastaan. Eduskuntaryhmässä, puolueen johdossa ja etenkin puolueen kentällä on paljon muitakin, jotka epäilevät ajatuksen mielekkyyttä.Taustakeskusteluissa rkp:läisten kanssa nousee esille huoli perussuomalaisten Jussi Halla-ahon mahdollisesta ministeriydestä ja tämän arvomaailmasta.Yliopiston tuntiopettaja ja väitöskirjatutkija Jussi Halla-aho hankki poliittiset kannuksensa kirjoittamalla Scripta-nimistä blogia.Blogikirjoituksissaan Halla-aholla oli omat suosikki-inhokkinsa, joita olivat esimerkiksi Helsingin Sanomat ja erityisesti eräät sen toimittajat, poliitikot, kuten RKP:n Astrid Thors ja Eva Biaudet ja keskustan Matti Vanhanen, vähemmistövaltuutetut ja tietyt maahanmuuttajat, kuten Ali Qassim ja Zahra Abdulla.Halla-aho yleisti itselleen rakentamaa vastapuolta surutta: nämä olivat ”suvaitsevaisia”, ”puhavihreitä”, ”vasemmistoa”, ”monikultturisteja”, ”marksilaisia”.Se, että ryhmä näytti ulospäin heterogeeniselta, ei estänyt Halla-ahoa yleistämästä vastapuolta yhdeksi joukoksi.Scriptan tyylilajin oli tarkoituskin olla epäkorrekti, mutta kirjoitusten joukkoon mahtui avoimia pilkkakirjoituksia, joissa maalitauluina olivat muun muassa rkp:läiset poliitikot.Joulukuussa 2006 Halla-aho julkaisi tekstin otsikolla Monikulttuurisuus ja nainen.Tässä tekstissä hän esitti ajatuskulun, joka on loogisesti tulkittavissa siten, että Halla-aho toivoi Biaudet’n ja SDP:n Tarja Filatovin joutuvan maahanmuuttajataustaisten raiskaajien uhreiksi.Halla-aho kritisoi liberaalia maahanmuuttopolitiikkaa kannattaneita naisia ja tiedotusvälineitä, jotka jättivät seksuaalirikoksia käsittelevistä uutisistaan pois tekijän etnisen taustan.Hän kirjoitti seuraavasti:”Kollektiivisessa närkästyksessäni huomaan välillä, että minun on vaikea tuntea aitoa sympatiaa näiden rikosten uhreja kohtaan. Tunnen houkutusta ajatella, että naiset saavat sitä, mitä pyytävät.”Sitten Halla-aho mainitsi nimeltä Biaudet’n.”Yritän kuitenkin olla ajattelematta näin. Koska kaikki naiset eivät ole sellaisia kuin Virtanen, Biaudet ja Filatov. Raiskaukset tulevat joka tapauksessa lisääntymään. Koska näin ollen yhä useampi nainen tulee joka tapauksessa raiskatuksi, toivon hartaasti, että uhrinsa sattumanvaraisesti valitsevien saalistajien kynsiin jäisivät oikeat naisihmiset. Vihervasemmistolaiset maailmanparantajat ja heidän äänestäjänsä. Mieluummin he kuin joku muu. Heihin ei tehoa mikään muu kuin se, että monikulttuuri osuu omaan nilkkaan.”Raiskaustoivomus ei ole unohtunut RKP:n sisällä.Varsinkin puolueen naisten on vaikeata hyväksyä sitä, että vähemmistöjen ja suvaitsevaisuuden puolustajaksi politiikassa profiloitunut RKP tekisi hallitusyhteistyötä puolueen kanssa, jossa Halla-aholla on kiistatta vahva asema.Tämän rkp:läiset tuovat esille taustakeskusteluissa.Biaudet’n nimi poistettiin tekstistä sen jälkeen, kun Halla-ahosta oli tullut kesällä 2017 perussuomalaisten puheenjohtaja.Löysin tekstin alkuperäisversion Internet Archive -hakutyökalun avulla, kun kirjoitin vuosina 2019 ja 2020 kirjaa Halla-ahosta.Helsingin Sanomat etsi saman alkuperäisen version vuonna 2022.Biaudet ja useat muut eduskunnan ulkoasiainvaliokunnan jäsenet protestoivat silloin Halla-ahon nousua valiokunnan puheenjohtajaksi.He ilmaisivat kantansa viemällä asian lippuäänestykseen, jossa he jättivät tyhjän äänestyslipukkeen.Eduskunnassa elää vahva tapakäytäntö siitä, että muut puolueet eivät kyseenalaista valiokunnan puheenjohtajuuden vaalikauden alussa saaneen puolueen nimeämää ehdokasta.Biaudet perusteli ratkaisuaan muun muassa Halla-ahon blogissaan esittämällä raiskaustoivomuksella.– Kyllä minun mielestäni on hyvin vaikeaa, ihan noin yhteisöllisestikin ajatella, että minun pitäisi tuntea luottamusta sellaista henkilöä kohtaan, RKP:n kansanedustaja sanoi HS:ssa.Monet RKP:läiset epäilevät, että vaikea suhde perussuomalaisten ja RKP:n välillä olisi hallituksen sisällä kuin tikittävä aikapommi.He nostavat esille myös Halla-ahon vähättelevät kommentit juutalaisten kansanmurhasta holokaustista.Kielteinen suhtautuminen juutalaisuuteen toistui Halla-ahon kirjoituksissa eri vuosina. Kyse ei ollut sattumalipsahduksista.Yli 30-vuotiaana väitöskirjatutkijana Halla-aho julisti, että häntä ei juutalaisten kansanmurha holokausti kiinnosta, ja kutsui sitä historialliseksi kuriositeetiksi. Auschwitzin vapautumisen 60-vuotismuiston juhlallisuuksien aikaan Halla-aho kirjoitti holo-hölöttäjistä ja holo-hölinästä.Samoihin aikoihin Halla-aho istui Suomen Sisun hallituksessa. Suomen Sisun jäsenilleen suosittelema kirjalista sisälsi kansallissosialismin keskeisiä opinkappaleita ja rotukirjallisuutta.Lukemiston alaotsikko ”Pohjoisen sielun avaimet” sisälsi eurooppalaisten kansalliseeposten lisäksi kokoelman kansallissosialismin opinkappaleita, kuten Helmut Stellrechtin Usko ja teot, Alfred Rosenbergin Uutta Eurooppaa kohti, ja Savitri Devin The Lightning and The Sun.Sisu levitti myös Stellrechtin näkemyksen juutalaisista: ”Juutalainen on epärehellinen. Hän on sellaiseksi syntynyt ja pysyy läpikotaisin luihuna. – – Hänen juurimisensa pois Saksasta on ylin laki.”Perussuomalaisten puheenjohtaja Riikka Purra on kertonut lähteneensä yhteiskunnalliseen vaikuttamiseen mukaan Keskiviikkokerhon kautta.Keskiviikkokerho oli 2000-luvun alussa sisulaisten aktivistien säännöllinen kokoontuminen. Kerhon tapaamisiin Purran pyysi Suomen Sisun sihteerinä toiminut Simo Grönroos.Osalle RKP:läisistä on vaikeata sulattaa sitä, että heidän puolueensa yrittäisi muodostaa hallitusta puolueen kanssa, jonka keskeisillä vaikuttajilla on tällainen tausta.Myös Halla-aho ja Purra ovat tiedostaneet asian.Ja kaiketi siksi he yrittävät maanitella julkisuudessa keskustaa mukaan hallitukseen. Silloin oikeistohallitus pystyttäisiin muodostamaan ilman RKP:tä.",2
283,"Suomalaiset kohisevat siitä, kuka voittaa Yhdysvaltain presidentinvaalin ruostevyöhykkeellä.Pennsylvania, Michigan, Iowa ja Wisconsin ovat 2000-luvulla tulleet niminä tutuiksi eurooppalaisille.Koillis-Yhdysvalloissa suurten järvien ja Ohiojoen seuduilla raskas teollisuus ja kaivos- ja liuskeöljyteollisuus ovat vielä kohtalaisesti voimissaan.Teollisuuden työntekijöiden enemmistö uskoi vuonna 2016, että Donald Trumpin voitto estäisi heidän koneitaan ruostumasta historiaan.Näin näyttää käyvän myös neljä vuotta myöhemmin, vaikka Pennsylvaniassa postitse annettujen äänien kannatusjakaumat selvinnevät vasta perjantaina. Trumpin puheet kauppasodista, Kiinan kuriin laittamisesta ja kahdenvälisistä diileistä ovat tehneet säväyksen ruostevyöhykkeen työväenluokkaisiin äänestäjiin.Vaa’ankieliosavaltiot eivät kallistuneet selvästi demokraattien ehdokkaalle Joe Bidenille, vaikka mielipidemittauksien valossa jopa hänen maanvyörymävoittoaan pidettiin mahdollisena.Suomalaiset osaavat suhtautua Yhdysvaltain vaaleihin pragmaattisesti.”Onko meillä muuta vaihtoehtoa? Tuon yhden naapurinkin kanssa on eletty”, hymähti eräs kotimaisen politiikan raskassarjalainen varhain keskiviikkona Yhdysvaltain Helsingin-suurlähetystön vaaliaamiaisella.Tunnelmaa kevennettiin nauramalla sille, että toteamuksella voitaisiin viitata myös vuodesta 2014 lähtien Ruotsia hallinneeseen pääministeri Stefan Löfveniin.Amerikkalaisdiplomaatit puolestaan tietävät vallan hyvin, että monia pohjoismaalaisia miellyttää Bidenin korostama monenkeskisyys, politiikan kielellä multilateralismi. Se tarkoittaa esimerkiksi arvon antamista Euroopan unionille.Samaan hengenvetoon he huomauttavat - ja ovat siinä oikeassa - että Trumpin hallinnon kaudella Suomen kahdenvälinen suhde Yhdysvaltoihin on vahvistunut. Trump rakastaa diilejä ja henkilökohtaiseen luottamukseen perustuvia suhteita.Tätä kaikkea kutsutaan politiikassa bilateraalisuudeksi eli kahdenvälisyydeksi.Suomen valtionjohdon eli tasavallan presidentti Sauli Niinistön ja pääministeri Sanna Marinin on jatkettava Yhdysvallat-suhteen lujittamista riippumatta siitä, istuuko Valkoisen talon länsisiiven Oval Officessa, presidentin työhuoneessa, tammikuussa Biden vai Trump.Siksi suomalaisten on käännettävä ruostevyöhykkeeltä katse olennaiseen: Trump tai Biden - Suomen USA-suhteen suunnan ratkaisee hävittäjävalinta.Yhdysvaltain hallinto antaa diplomatiassaan paljon arvoa teoille, jotka synnyttävät työtä ja hyvinvointia amerikkalaisille äänestäjille. Näin muuten tekee Suomenkin hallitus.Demokraatti Bill Clintonin sanotaan voittaneen vuonna 1992 Yhdysvaltain presidentinvaalin ”It's The Economy, Stupid”-fraasilla.Tyhminä äänestäjiä ei parane pitää, mutta taloudellinen turvallisuudentunne tai sen puute on todennäköisesti tärkein yksittäinen tekijä, joka vaikuttaa vaalien tuloksiin vapaissa demokratioissa.Ulkoministeri Pekka Haavisto (vihr) puhui vaaliaamun radiohaastatteluissa heti siitä, että eurooppalaisten eli meidän suomalaisten on oltava houkuttelevia yhteistyökumppaneita amerikkalaisten silmissä.Suomen valtionjohto valitsee vuonna 2021 Suomen ilmavoimien seuraavan hävittäjän.Ehdokkaita on viisi: Boeing F/A-18 Super Hornet (Yhdysvallat), Dassault Rafale (Ranska), Eurofighter Typhoon (Iso-Britannia), Lockheed Martin F-35 (Yhdysvallat) ja Saab Gripen (Ruotsi).”Mikä kone? Anteeksi, en oikein kuullut”, amerikkalaiset veistelevät, kun heille esittää vaihtoehdoksi sitä, että Suomi ostaisi Eurofighter-hävittäjiä.Eurofighter on nopea ja taistelukykyinen kone, Rolls-Roycen moottoreiden kiidättämä, eivätkä ne brittien mukaan mene missään oloissa rikki. Se on suunniteltu voittamaan ilmataisteluissa venäläiset Suhoit.Samaan tarkoitukseen on valmistettu amerikkalaiset Super Hornetit ja F-35-häivehävittäjät.Oikeastaan Suomelle on tarjolla vain hyviä ja erittäin hyviä hävittäjiä.Puolustusministeriön verkkosivuilta löytyy otsikko ”Millä perusteilla hävittäjä valitaan?”.Listan kärjessä on suorituskyky eli ”järjestelmän kyky voittaa taistelut elinkaarensa aikana”.Valintakriteerinä ovat myös turvallisuus- ja puolustuspoliittiset vaikutukset.”Valinnan mahdolliset vaikutukset Suomen turvallisuus- ja puolustusyhteistyöhön”, puolustusministeriö kiteyttää.Suomi ja suomalaiset eivät voi nyt eivätkä tulevaisuudessa vaikuttaa ruostevyöhykkeellä asuvien amerikkalaisten poliittiseen kannanmuodostukseen.Siksi Suomen tärkein - ja oikeastaan ainoa merkittävä - vaikuttamiskeino Yhdysvaltoihin on kahdenvälinen kauppapolitiikka.Autoritäärisen Venäjän naapurimaana Suomi käyttää aina miljardeja euroja aseisiin. Puolustusvoimain edellisellä komentajalla Jarmo Lindbergillä oli tapana painottaa, että aseet sitovat Suomen USA:han.On realismia arvioida, että hävittäjävalinta ratkaisee Suomen Yhdysvallat-suhteen suunnan 2020-luvulla - ei se, onko presidentin nimi Biden vai Trump.Jos Suomi olisi Naton jäsenmaa, eurooppalaisen hävittäjän valinnalla ei olisi kovin suurta vaikutusta transatlanttiseen suhteeseemme.Mutta kun Suomi ei ole Naton jäsenmaa eikä EU:n yhteisen puolustuksen syntyminen ole realistista, kahdenväliset asediilit ovat keskeinen osa Suomen ulko- ja turvallisuuspolitiikkaa.Melko harvat suomalaiset ovat pysähtyneet miettimään sitä, että itseasiassa Suomi harjoittaa 2020-luvulla monessa suhteessa bilateraalista ulkopolitiikkaa. Sitä ei toki pidä unohtaa, että monenkeskisyys ja siihen liittyvä kansainvälisen oikeuden kunnioittaminen ovat Suomelle ja kaikille pienille maille elintärkeitä asioita.Oikeusvaltion perustukset tärisevät Yhdysvalloissa, kun presidentti Trump puhuu ääntenlaskennan keskeyttämisestä ennen vaalituloksen valmistumista, mutta niin perustukset ovat koetuksella muuallakin.Silloin kannattaa kohdistaa katse siihen, mitä konkreettisesti on tapahtunut missäkin.Trumpin hallinto on tiukasta retoriikastaan huolimatta jatkanut ja kasvattanut presidentti Barack Obaman aloittamaa Euroopan puolustuksen vahvistamisohjelmaa.Yhdysvallat käytti European Deterrence Initiative -ohjelmaan viime vuonna peräti 6,5 miljardia dollaria ja käyttää siihen tänä vuonna kuusi miljardia dollaria.Koronaoloissa ohjelmalle on esitetty ensi vuodelle 4,5 miljardin dollarin rahoitusta.Esimerkiksi Baltiassa on laitettu kuntoon satamia, lentokenttiä, rautateitä ja maanteitä, jotta amerikkalaisten panssarijoukkojen liikkuminen onnistuisi nopeasti Virossa, Latviassa ja Liettuassa.Parhaillaan amerikkalaiset harjoittelevat Ruotsin rannikkoalueiden puolustamista.Voittipa Biden tai Trump, yhdysvaltalaiset jatkavat aktiivisuuttaan niin Suomen etelä- kuin länsipuolella. Hävittäjävalinta vaikuttaa heidän aktiivisuuteensa Suomessa.Tietyt politiikan lainalaisuudet pätevät niin Suomessa kuin Yhdysvalloissa.Ihmiset eivät mielellään kerro vaalien korvalla kyselyiden tekijöille, jos he aikovat äänestää populistisia metodeja käyttäviä poliitikkoja.Perussuomalaiset nousi vaalipäivän äänillä suureksi puolueeksi vuosien 2015 ja 2019 eduskuntavaaleissa, eikä sitä voinut pitää suurena yllätyksenä.Yllätys ei ole sekään, että Trump on menestynyt kyselyistä huolimatta melko hyvin.Edison Research -tutkimuslaitoksen kyselyssä 35 prosenttia amerikkalaisäänestäjistä nimesi talouden tärkeimmäksi päätökseensä vaikuttavaksi tekijäksi. Rodulliset tasa-arvokysymykset painoivat valinnassa eniten 20 prosentilla äänestäjistä.Tätä voi kutsua reaalipolitiikaksi - pitipä siitä tai ei. Sosialismikin romahti vasta siinä vaiheessa, kun itäblokin maiden kaupoista loppui leipä.",2
284,"Seuraaviin eduskuntavaaleihin on aikaa kaksi vuotta. Kuluva vaalikausi on puolivälissä. Se on väliaikapiste, jossa puolueet viimeistään aloittavat tunnustelut siitä, ketkä sopisivat keskenään seuraavaan hallitukseen.Keskustelut ovat epävirallisia ja luonteeltaan osittain yksityisiä, mutta niillä on selkeä ja tietoinen päämäärä: rakentaa luottamusta ja edellytyksiä kahden puolueen väliselle hallitusyhteistyölle.Parhaillaan tällaista ajatustenvaihtoa käydään Iltalehden tietojen mukaan sosiaalidemokraattien ja kokoomuslaisten välillä.Varhaisiin soidinmenoihin kuuluu se, että yksittäiset kansanedustajat tai piirivaikuttajat vihjaavat sinipunan mahdollisuudesta.SDP:n kansanedustaja Eveliina Heinäluoma kirjoitti marraskuussa Nykypäivä-lehteen kolumniin otsikolla ”Sinipuna toimi”.Juttu jatkuu kuvan jälkeen.Verbi oli otsikossa imperfektissä, koska Heinäluoma kertasi kolumninsa aluksi pääministeri Paavo Lipposen (sd) sinipunahallitusten saavutuksia. Vuosina 1995-2003 Suomeen syntyi laman jälkeisen talouskasvun voimalla 300 000 uutta työpaikkaa.Kahdeksassa vuodessa SDP ja kokoomus tekivät Suomesta pesunkestävän ja aktiivisen EU-maan, joka otti käyttöön yhteisvaluutan ja irtautui lopullisesti YYA-kauden ulko- ja turvallisuuspolitiikasta.Suomesta tuli sinipunan johdolla poliittisesti osa läntistä Eurooppaa.Sitten pääministeri Lipposen ja valtiovarainministeri Sauli Niinistön (kok) valtakausien SDP ja kokoomus ovat erkaantuneet toisistaan.Lipposta (synt. 1941) pidettiin oikeistodemarina. Osa hänen kaltaisistaan nuorista aikuisista olisi luultavasti valinnut 1960- ja 1970-luvuilla puolueekseen kokoomuksen, ellei tasavallan presidentti Urho Kekkonen olisi leimannut kokoomusta neuvostovastaiseksi, mikä vei puolueen 21 vuodeksi (1966-1987) oppositioon.Nuoria yliopisto-opiskelijoita ovat läpi vuosikymmenten houkutelleet ne puolueet, jotka kulloinkin ovat avanneet ovia vallan kamareihin.Kun kokoomus nousi Mauno Koiviston presidenttikausilla takaisin hallitusvaltaan, SDP:ssä vaikutti vahva oikeistodemarisiipi. Kylmän sodan vuodet olivat vaikuttaneet puolueiden sisäisiin rakenteisiin.Asetelma teki maaperän hedelmälliseksi sinipunan lipposlaiselle elinkeinopolitiikalle.Lipposen pääministerikausilla nuorten sosiaalidemokraattien suosikiksi kohosi kuitenkin ikiradikaali Erkki Tuomioja, joka piti lipposlaisuutta oikeistolaisuutena.Uusi demarisukupolvi alkoi siirtää SDP:tä poliittisella kartalla vasemmalle ja otti henkiseksi päävastustajakseen kokoomuksen.Kokoomuksessa suurta valtaa olivat käyttäneet sosiaalireformistit, jotka perinteisesti ajattelivat, että sosiaaliturvaa olisi mielekästä uudistaa - ei niinkään leikata - enemmän työhön kannustavaksi yhdessä demareiden kanssa.Äänekkäiksi kokoomuksessa nousivat 2000-luvun alussa markkinaliberaalit, jotka korostivat sosiaaliturvan leikkaamisen tarvetta.Näin kaksi historiallista valtionhoitajapuoluetta erkani toisistaan, minkä seuraukset nähtiin ja koettiin vaalikaudella 2011-2015.Silloin mistään ei tahtonut tulla mitään ensin pääministeri Jyrki Kataisen (kok) ja valtiovarainministeri Jutta Urpilaisen (sd) ja sitten pääministeri Alexander Stubbin (kok) ja valtiovarainministeri Antti Rinteen (sd) välillä.Sinipunan henkinen konkurssi johti siihen, että keskustalainen Juha Sipilä saattoi kirjauttaa hetkellisesti puolueelleen 26 prosentin galluplukemia.Jutusteleva Juha vetosi olemuksellaan suomalaisiin, eikä hänen tarvinnut tehdä juuri muuta kuin toistaa ”Suomi kuntoon”-iskulausetta. Keskustan päästrategi Timo Laaninen jaksoi silti muistuttaa taustakeskusteluissa jopa syksyllä 2014, että mykistävät suosiolukemat olivat myös seurausta kahden päävastustajan kompuroinnista.Politiikassa hyvyys ja suosio ovat aina hyvyyttä ja suosiota suhteessa muihin. Ei tarvitse olla erinomainen, vaan vaalivoittoon riittää, että on paras sillä hetkellä ehdolla olevista.Sinipunan haaksirikko auttoi Timo Soinin perussuomalaisia vakiinnuttamaan asemansa keskisuurena puolueena.SDP:ssä ja keskustassa hellittiin ennen huhtikuun 2019 eduskuntavaaleja ajatusta paluusta nostalgiseen punamultaan.Iltalehti ja Uusi Suomi todensivat tahtotilan puoluevaikuttajille tekemillään kyselyillä.Helmikuussa 2019 peräti 63 prosenttia keskustalaisista tunnusti punamultaväriä, kun IL selvitti, halusivatko keskustan tärkeimmät vaikuttajat mieluummin seuraavaan hallitukseen kokoomuksen vai SDP:n kanssa.”Nykyinen hallitusyhteistyö on mielestäni liian oikeistolaista. Keskustalle läheistä köyhän asiaa ei ole pidetty tarpeeksi esillä. Punamultahallituksessa tämä onnistuisi paremmin”, keskustavaikuttaja perusteli.Samaan aikaan demarivaikuttajista 72 prosenttia valitsi IL-US-kyselyssä ennemmin keskustan kuin kokoomuksen kumppaniksi hallitukseen. Vieläkin useampi (87 %) katsoi SDP:n arvopohjan olevan lähempänä keskustaa kuin kokoomusta.Maahan syntyi vihertävä punamultahallitus, josta pääministeri Antti Rinne ja elinkeinoministeri Katri Kulmuni (kesk) puhuivat uutena punamultana.Keskustalaiset luottivat siihen, että köyhän asian puolustaminen nostaisi heidän kannatustaan.Kaksi vuotta on kulunut - ja hallituksen johtokaksikko vaihtunut pääministeri Sanna Mariniin (sd) ja tiede- ja kulttuuriministeri Annika Saarikkoon (kesk).Yksi asia on ennallaan: keskustan gallupkannatus matelee 11 prosentin paikkeilla, eikä punamultanosteesta ole havaittavissa merkkejä.SDP:ssä on alettu varautua siihen, että keskusta ei ole halukas osallistumaan seuraavaan hallitukseen, jos puolueen kannatus on vaalipäivänä nykyisissä kantimissa.Demarit ovat niin ikään laskeneet, että SDP:n, vihreiden, vasemmistoliiton ja RKP:n voima ei riitä enemmistöhallituksen muodostamiseen, vaikka Marin onnistuisi nostamaan vaaleissa demareiden paikkamäärää jonkin verran.Nelikolla on nykyisessä eduskunnassa yhteensä 86 kansanedustajaa (40 + 20 + 16 + 10). Enemmistöhallituksen muodostamiseen tarvitaan yli sata kansanedustajaa.Tällöin SDP:n on pyrittävä löytämään hallituskumppani joko kokoomuksesta tai perussuomalaisista.Taustakeskusteluissa sosiaalidemokraatit sulkevat pois ajatuksen, että puolue voisi istua samassa hallituksessa Jussi Halla-ahon johtaman ja EU-kielteisen perussuomalaisen puolueen kanssa.SDP:n strategisena tavoitteena on vahvistaa EU-myönteisyyttä ja kansainvälisyyttä vaalikausina 2019-2023 ja 2023-2027. ”Moderni paluu lipposlaisuuteen”, kiteyttää demarivaikuttaja päämäärän.Välejä kokoomukseen on alettu lämmittää SDP:ssä senkin takia, että kokoomus on 2000-luvulla korostanut olevansa Suomen EU-myönteisin puolue.Juttu jatkuu kuvan jälkeen.Kokoomuksen puheenjohtaja Petteri Orpo ei ole peitellyt varautunutta suhtautumistaan Jussi Halla-ahon johtamiin perussuomalaisiin. Kokoomuksen vaalima EU-myönteisyys olisi helpommin sovitettavissa yhteen SDP:n tavoitteiden kanssa. Mikko Huisko/ILKokoomuksessa on paljon kansanedustajia ja piirivaikuttajia, jotka epäilevät, että hallitusyhteistyön mahdollisuus Halla-ahon perussuomalaisten kanssa kariutuu mahdottomuuteen sovittaa yhteen puolueiden EU- ja ihmisoikeuspolitiikat.Sekä SDP:ssä että kokoomuksessa pidetään mahdollisena sitä, että Suomeen syntyy EU-myönteinen sinipunahallitus, vaikka EU-kielteinen perussuomalaiset olisi vaaleissa paikkamäärältään eduskunnan suurin puolue.Kokoomuksen, SDP:n, vihreiden ja RKP:n varaan on rakennettavissa parlamentaarinen enemmistöhallitus, joka nauttisi suomalaisten enemmistön tukea, vaikka mikään hallituspuolueista ei olisi paikkamäärältään eduskunnan suurin.Sinipunahallituksen todennäköisyys kasvaa entisestään siinä tapauksessa, että SDP tai kokoomus voittaa vaalit ja aloittaa hallitustunnustelut.Millaista politiikkaa vihertävä sinipunahallitus sitten harjoittaisi?Taustakeskusteluissa nousevat esille samat asiat, jotka Eveliina Heinäluoma mainitsi marraskuisessa kolumnissaan.”Työllisyys- ja kasvupolitiikka ovat sinällään edelleen molempien kaupunkipuolueiden ajattelun keskeisiä elementtejä. Vahva eurooppalainen vaikuttaminen on sekin yhteistä pääomaa. Sosiaaliturvassa taas molemmat puolueet hakevat uusia vastauksia epävarmuuden ja lisääntyvien pätkätöiden maailmassa”, Heinäluoma arvioi.Kolumninsa helsinkiläinen Heinäluoma päätti enteellisesti: ”Toimikaamme tässä ajassa niin, että sinisen ja punaisen värit voivat tulevaisuudessakin olla mahdollisia yhteistyön värejä.”Ammattiyhdistysliikkeen yhteiskunnallisen vaikutusvallan suhteellinen heikkeneminen on johtanut siihen, että nuoressa demaripolvessa on jälleen havaittavissa yksilökeskeisyyttä ja yritysmyönteisyyttä - oikeistososiaalidemokratian tunnusmerkkejä.Eräs heistä muotoilee asian siten, että SDP on kokoomusta parempi elinkeinopuolue, koska demarit eivät epäröi käyttää julkista rahaa yritysten tukemiseen. Demareiden veropolitiikkaan ei sisälly työn verotuksen kiristäminen.Kokoomuslähde arvioi, että sinipunahallitus pystyisi rakentamaan Suomelle teollisuus- ja innovaatio-ohjelman. Liberaaleja arvoja korostaville kokoomuslaisille sinipuna olisi houkuttelevampi vaihtoehto kuin yhteistyö Halla-ahon perussuomalaisten kanssa.”Kokoomuksen ja demareiden sinipunahallitus vihreillä ja RKP:llä vahvistettuna”, näin veikkasi kansanedustaja Juhana Vartiainen (kok) seuraavaa hallituspohjaa Kauppalehdessä helmikuussa 2019, siis edellisten eduskuntavaalien korvalla.Ehkäpä Vartiainen tarkoitti keväällä 2023 muodostettavaa hallitusta.Vähintäänkin sinipunahallituksen edellytyksiä on alettu hiljaisesti pohjustaa vaalikauden ollessa puolivälissä. Ilmeistä ei enää ole nykyisen hallituspohjan jatkaminen tai perusporvarihallituksen muodostaminen. Politiikassa muhii yllätys: todennäköisin hallituspohja saattaa olla sinipuna.",2
285,"Sanomalehti Keskisuomalainen julkaisi lauantaina gallupin Jyväskylän kuntavaaliasetelmasta.Neljä vuotta sitten vihreät kohautti Suomea ”Jyväskylän ihmeellään”.Vihreät nousi yliopistokaupungissa suurimmaksi puolueeksi 19,9 prosentin ääniosuudellaan ja sai eniten paikkoja kaupunginvaltuustoon. SDP jäi Keski-Suomen pääkaupungissa kakkoseksi (19,3 %) ja menetti kaupunginhallituksen puheenjohtajuuden vihreille.Maakuntalehden päätoimittaja Pekka Mervola kiittelee vihreiden tapaa johtaa Jyväskylää.”Kaupungin asioiden hoito ja poliittinen ilmapiiri on tällä vihreiden johtamalla valtuustokaudella ollut toimivaa. Kärkipoliitikko Meri Lumela on korostetun asialinjainen”, Mervola kirjoittaa kolumnissaan.Keskisuomalaisista demaripäättäjistä löytyy hieman toisenlaista kerrottavaa.Paikalliseen hoivakotiyhdistykseen kytkeytyvät talousrikosepäilyt ovat hallinneet Jyväskylän sosiaalidemokraateista kerrottuja uutisia. Keski-Suomen käräjäoikeudessa puidaan kahden demarivaltuutetun Jari Blomin ja Ahti Ruoppilan vastuita yhdistyksen ja sen yhtiöiden asioihin.Satojentuhansien eurojen rikosepäilyissä pääepäiltynä on entinen demaripoliitikko ja kunnanjohtaja Pentti Tossavainen. Mervola muistuttaa lukijoitaan tapahtumista ja päätyy lakoniseen toteamukseen: ”Sosiaalidemokraattien kannatus on heijastumaa puolueen valtakunnallisesta menestyksestä.”Lehden gallupissa SDP (23,9 %) on matkalla ylivoimaiseen vaalivoittoon Jyväskylässä. Vihreitä (13,9 %) uhkaa kyselyn valossa 6,0 prosenttiyksikön pudotus.Tapausesimerkki kuvastaa sitä, että kuntavaalit ovat aina myös valtakunnalliset vaalit - muutenhan SDP:n nousu ja vihreiden romahdus eivät ole Jyväskylässä järjellä selitettävissä.Hirtehisesti voidaan toki todeta, että keskisuomalaiset äänestäjät valitsevat vaaleista toiseen Teuvo Hakkaraisen sinne, minne viitasaarelainen kulloinkin mielii. Juuri Jyväskylän kaupunki on sahurin vankkaa tukialuetta.SDP:n tulevaisuuden menestystä ei kuitenkaan ratkaise puheenjohtaja Sanna Marinin henkilökohtaisen suosion pitkäikäisyys. Työväenpuoluetta eivät myöskään nosta menestykseen - tai upota avantoon - yksittäiset paikalliset toverit.Valtiovarainministeriö (VM) julkisti maanantaina raportin, jossa kuvailtavassa pelissä panoksena on pohjoismaisen sosiaalidemokratian olemassaolo Suomessa sellaisena kuin me sen olemme oppineet tuntemaan. Siksi raportti on saanut demaripiireissä kiihkeäksi luonnehdittavan vastaanoton.Markku Stenborgin, Ilari Aholan, Olli Palménin ja Jenni Pääkkösen kirjoittaman raportin nimi on osuvasti Talouskasvun edellytykset tulevaisuudessa – lähtökohdat, suunnat ja ratkaisut.”Suomi on jäänyt jälkeen relevanteista vertailumaista, kuten muista Pohjoismaista, Saksasta ja Alankomaista. Työn tuottavuus on kasvanut Suomessa vaimeasti ja tulee jatkossakin laahaamaan perässä vertailumaita”, virkamiesnelikko maalaa ukkospilviä taivaanrantaan.Ratkaisuksi VM:n virkamiehet esittävät työmarkkinoiden mullistamista: ”Työmarkkinoiden toimintaa parantaisivat palkkojen ja muiden työehtojen laajempi sopiminen yritys- ja toimipaikkatasolla, työn vastaanottamisen kannustimien parantaminen ja aktiivinen työmarkkinapolitiikka.”Raportissa mainitaan sana ”yleissitovuus” vain kerran (sivulla 27), mutta asiayhteys on sitäkin paljastavampi.”Tehokkailla työmarkkinoilla työvoimakustannukset määräytyvät joustavasti sellaiselle tasolle, jolla yritysten on kannattavaa palkata uusia työntekijöitä. Lisäksi työtä syntyy korkeamman tuottavuuden toimialoille, joissa arvonlisäystä syntyy. Jos hinnat eivät jousta vapaasti, työmarkkinoille aiheutuu tehottomuutta ja talouden suhdanteiden vaikutukset työllisyyteen vahvistuvat. Esimerkiksi tutkimusten mukaan yleissitovien työehtosopimusten seurauksena oleva palkkojen jäykkyys heikentää työllisyyttä erityisesti taantumissa”, VM:n virkamiehet kirjoittavat.Pääministeri Marinin hallitukselle välitettävästä viestistä ei jää epäselvyyttä.Virkamiehet esittävät VM:n arvovallalla työehtosopimusten (tes) yleissitovuudesta luopumista, vaikka eivät sitä suoraan sano.Sosiaalidemokraattiselle työväenliikkeelle kysymys on eksistentiaalisesta, olemassaolon perustuksia järisyttävästä asiasta.Teollisuudessa, palvelualoilla ja julkisella sektorilla palkansaajat ovat vuosikymmenien ajan tottuneet siihen, että oman alan tessistä löytyy palkkataulukoita: on palkkaluokka ykköstä, kakkosta, kolmosta, nelosta ja vitosta - ja numeroiden perässä a- ja b-kirjaimia.On jos jonkinmoista vuoro- ja kokemuslisää.Vuosikymmenien saatossa rakentuneet tes-pyramidit ovat omiaan jäykistämään taloutta ja heikentämään työllisyysastetta. Näin ajattelevat VM:n virkamiehet, jotka muistuttavat poliitikkoja kansainvälistyneiden työmarkkinoiden realiteeteista: ”Työ muuttaa muotoaan ja kaksinapaistuu, kun keskipalkkainen työ korvautuu ohjelmoitavilla koneilla ja laitteilla. Jäljelle jäävät korkean osaamisen työ sekä sellainen matalan osaamisen työ, jota on vaikea korvata koneilla.”Työmarkkinoilla kasvaa 2020-luvulla paine siihen, että yritykset maksavat työntekijöilleen palkkaa sen verran kuin niillä on kulloisessakin taloussuhdanteessa varaa ja yksittäiselle työntekijälle palkkaa sen verran kuin tämä työpanoksellaan tuottaa arvonlisää.VM kertoo raportissaan asioita, joita suuri osa suomalaisista ei haluaisi kuulla.Tuskin on liioittelua kiteyttää, että lähes jokaisessa suomalaisessa asuu ripaus sosiaalidemokraattia - niin syvään kansanluonteeseemme on juurtunut ajatus, että herrat ja rouvat istuvat ulkoisesta varallisuudesta riisuttuina samoissa saunoissa ilkosillaan työväestön kanssa ja että molemmilla on hauskaa löylyn sihistessä kiukaalla.Siinä on vahvaa symboliikkaa ja kaatuvien ikihonkien havinaa, että metsäjätti UPM ilmoitti samana helmikuisena maanantaina sopivansa jatkossa toimihenkilöidensä kanssa työehdoista vain yksilökohtaisissa kehityskeskusteluissa.”UPM on ilmoittanut henkilöstölleen, ettei toimihenkilöille tehdä työehtosopimuksia paikallisesti, ei paikkakunnittain, ei työpaikoittain eikä tuoteryhmittäin. -- Toimihenkilöiden työehdot heikkenevät, kun työehtosopimuksista siirrytään vain lain määräämälle tasolle. Tämä voi tarkoittaa vuositasolla useiden tuhansien eurojen palkanalennuksia”, Ammattiliitto Pro pelkää.Björn Wahlroos on metsäyhtiö UPM:n hallituksen puheenjohtaja. Häntä pidetään sen ratkaisun arkkitehtina, että Metsäteollisuus ry päätti lakata neuvottelemasta yleissitovia työehtosopimuksia Paperiliiton kanssa. Ammattiliitto on oikeassa ja väärässä.Kun työnantaja lakkaa noudattamasta työehtosopimuksen palkkataulukoita ja alkaa sopia palkasta jokaisen työntekijän kanssa kasvotusten, jonkun toimihenkilön palkka nousee roimasti ja jonkun laskee rytisten.Yksipuolisesti työnantaja ei kenenkään palkkaa voi laskea, sillä palkkauksesta on sovittu työsopimuksessa.UPM tuskin jää ainoaksi tunnetuksi yritykseksi, joka kieltäytyy jatkossa neuvottelemasta edes paikallisia työehtosopimuksia.Talvella työmarkkinoilla on aprikoitu sitä, seuraako teollisuuden työnantajaliitoista mahtavin eli Teknologiateollisuus ry metsäalan esimerkkiä.Jos Teknologiateollisuus lakkaisi neuvottelemasta ammattiliittojen kanssa vientiyritysten työntekijöille yleissitovia työehtosopimuksia, ratkaisu käytännössä tarkoittaisi jäähyväisiä suomalaiselle työmarkkinamallille.Sosiaalidemokraattisen ay-liikkeen on sopeuduttava muutokseen.Jos SDP puolueena yrittää estää paikallisen sopimisen yleistymistä, se jää kaatuvan kuusipuun alle.Toimihenkilökeskusjärjestö STTK:n puheenjohtaja Antti Palola on vedonnut toistuvasti liittojohtajiin, jotta nämä sallisivat paikallisen sopimisen viemisen tesseissä niin pitkälle kuin mahdollista.– Suhtaudumme myönteisesti paikallisen sopimisen edistämiseen työ- ja virkaehtosopimusjärjestelmän kautta, mutta kielteisesti sen edistämiseen lainsäädännön kautta, Palola kirjoitti viestipalvelu Twitterissä 1. helmikuuta.Palola oli yksi niistä sosiaalidemokraateista, jotka alkoivat tukea ajatusta Marinin noususta SDP:n johtoon jo vuoden 2016 paikkeilla.Pääministerinä Marin kantaa suurta vastuuta työväenliikkeen sopeutumisesta murrokseen.Minimipalkkalain säätäminen lienee edessä, koska merkittävä osa suomalaisista työntekijöistä jää jatkossa yleissitovien tessien ulkopuolelle.VM:n virkamiehet pitävät talouden luovaa tuhoa myönteisenä asiana:”Tuottavuutta lisää myös niin sanottu luova tuho eli pääoman ja työvoiman joustava siirtyminen heikomman tuottavuuden toimipaikoista korkeamman tuottavuuden toimipaikkoihin. Luovaa tuhoa edistävät osaavan työvoiman saatavuus, toimiva kilpailu, T&K-investoinnit, työvoiman alueellinen ja ammatillinen liikkuvuus sekä työmarkkinoiden joustavuus.”Luovaa tuhoa hidastavat vanhoja yrityksiä ja toimintatapoja pönkittävät tuet ja sääntely.Marin on 35-vuotias.Hänen nuoruutensa ja aikuisikänsä aikana Suomesta ovat esimerkiksi kadonneet pankkivirkailijat ja suuri osa painetun lehdistön työpaikoista. Nokiassa suunnitellaan 5G-verkkoja, mutta kukaan ei enää kokoa Suomessa matkapuhelimia. Vähissä ovat vaatteiden ompelijat, mutta Halti kyllä suunnittelee laskettelijoille asuja.Katoavien ammattien tilalle on syntynyt hyväpalkkaisia asiantuntijatehtäviä niin pankeissa kuin media-alallakin. Kysyntää on myös matalasti palkattujen palvelutehtävien suorittajille.Vuosina 1995-2008 keskipalkkaisten ihmisten osuus työllisistä putosi Suomessa lähes 12 prosenttiyksikköä, kun korkeasti ja matalasti palkattujen osuus vastaavasti kasvoi.SDP:n puheenjohtaja ja pääministeri Sanna Marin vieraili viime vuonna Jämsässä, kun UPM ilmoitti sulkevansa Kaipolan paperitehtaan. Olympiavuonna 1952 perustetun tehtaan lakkautus on yksi esimerkki siitä, miten teollisuuden keskipalkkaiset työpaikat vähenevät Suomessa. Juuri keskipalkkaiset ja keskiluokkaiset palkansaajat ovat olleet SDP:n ominta äänestäjäkuntaa.Edessä on väistämättä sosiaaliturvan remontti.Pienipalkkaisen työn vastaanottamisen on oltava jatkossa kannattavaa. Poliitikot joutuvat hyväksymään malleja, joissa sosiaaliturva parantaa toimeentuloa siten, että työssä käyvä ihminen saa kuukaudessa aina enemmän rahaa käyttöönsä kuin tukien varassa elävä lähimmäisensä.Pohjimmiltaan sosiaalidemokraatit tietävät, että VM:n raporttia on mahdotonta sivuuttaa, vaikka kiusaus siihen olisi kuinka suuri.Marinin poliitikkoprofiilista huokuvat yksilöllisyys ja rohkeus. Jos hänestä ei ole työmarkkinoiden uudistajaksi, sosiaalidemokraattista työväenliikettä uhkaa 2020-luvulla uudelleen kriisi.Ammattiliittojen jäsenmäärät ovat olleet laskussa.SDP:llä, keskustalla, vihreillä, vasemmistoliitolla ja RKP:llä on kiire kehittää työnteon ja sosiaaliturvan yhdistäviä malleja.Muuten muutkin kuin jyväskyläläiset alkavat äänestää teuvohakkaraisia eduskuntaan ja Euroopan parlamenttiin.Perussuomalaisten sahuri sai kevään 2019 eduskuntavaaleissa 3,5 prosenttia (2 838) kaikista Jyväskylässä annetuista äänistä.Sen luulisi olevan niin elinkeinoelämälle kuin ay-liikkeelle myrskyvaroitus, mitä tuleman pitää, jos ihmiset kokevat, että talouden luova tuho jättää heidät heitteille ja vaille turvaa.",2
286,"Suomen hävittäjävalinta saattoi saada ratkaisevan käänteen keskiviikkona.Amerikkalaisvalmistajat Lockheed Martin ja Boeing löivät pöytään jokerinsa, jotka ovat julkisuudessa melko vahvoja argumentteja kumman tahansa amerikkalaishävittäjän puolesta.Häivehävittäjä F-35:ttä on epäilty koko HX-hankkeen eli edeltävien kuuden vuoden ajan liian kalliiksi Suomelle.– F-35 on kaukana neljännen sukupolven hävittäjien edellä. Se on pystyvin ja selviytymiskykyisin hävittäjä puolustamaan Suomen aluetta nyt ja seuraavien yli 40 vuoden ajan, Lockheed Martinin Suomen-kampanjassa mukana oleva Scott Davis kehui konetta.Ja sitten seurasi yllätys.– Paras ja viimeinen tarjouksemme Suomelle on 64 F-35-konetta siinä budjetissa, joka meille on annettu. Tarjoamme todella viidennen sukupolven suorituskyvyn neljännen sukupolven hävittäjän hinnalla, Davis kertoi.Iltalehti kysyi vielä erikseen, saiko jokin viime metreillä Lockheed Martinin muuttamaan tarjoustaan parempaan suuntaan konemäärän suhteen.Davis vakuutti, että mitään muuta numeroa kuin 64 ei löydy huhtikuussa Suomen puolustusministeriölle jätetystä tarjouksesta.Vaikka hävittäjäkauppa on paljon muutakin kuin kappalemäärä - se on ensisijaisesti suorituskykyä suhteessa venäläisiin hävittäjiin - tasan sama määrä häivehävittäjiä kuin poistuvia Hornet-koneita saattaa olla Suomelle ylivoimainen houkutus ohitettavaksi.Etukäteisoletus monilla suomalaispoliitikoilla nimittäin oli, että tasan 10 miljardin budjetti ei riitä 64 F-35-hävittäjään ja niiden moderniin ohjusaseistukseen.Lockheed Martin vakuuttaa nyt, että kyllä se riittää - ja myös ohjuksiin.Väistämättä mieleen nousee ajatus siitä, että presidentti Joe Bidenin hallinto ja puolustusministeriö Pentagon todella haluavat myydä Suomelle parhaat ja tehokkaimmat amerikkalaisaseet sellaiseen hintaan, johon pienen valtion taloudelliset lihakset riittävät.Washingtonissa selvästi ajatellaan, että Suomi on tärkeää aseistaa siten, että valloitusretkiin mieltyneelle kasakka Vladimir Putinille ei milloinkaan juolahda mieleen kokeilla, miten tiukasti suomalaiset ja heitä materiaalisesti tukevat amerikkalaiset pitävät Suomen valtioalueen koskemattomuudesta tosipaikassa kiinni.Hiljattain juhlittiin Suomen ja Yhdysvaltain diplomaattisuhteiden 100-vuotista historiaa.– Turvallisuussuhteemme ulottuu lähes yhtä kauas, aina vuoteen 1939 asti, mistä voimme löytää ensimmäisen todisteen puolustustarvikkeiden myynnistä Suomelle, kuuluisien Brewster Buffaloiden, jotka menestyivät oikein hyvin jatkosodassa Neuvostoliiton ilmavoimia vastaan, Yhdysvaltain Helsingin-suurlähetystön edustaja painotti omassa puheenvuorossaan.Sekään tuskin on sattumaa, että Yhdysvallat haluaa vaalia historiaperinnettä, jossa yhdysvaltalaiset ovat aina ymmärtäneet ja osoittaneet arvostusta Suomen ponnistuksille jatkosodassa neuvostodiktatuuria vastaan.Vaikka demokratia Yhdysvallat taisteli historian julmasta geopoliittisesta oikusta maailmansodassa eri puolella kuin demokratia Suomi, amerikkalaiset eivät ole kyseenalaistaneet Suomen oikeutusta itsepuolustukseen myös jatkosodassa.Vallitsevassa poliittisessa ilmapiirissä on kiinnostavaa, että maiden yhteisessä diplomatiassa muistellaan myönteisesti myös jatkosotaa, ei pelkästään talvisotaa.Se on viesti Putinille ja Kremlille, että venäläisiä ei saa milloinkaan kiihottaa suomalaisia vastaan kyseenalaistamalla Suomen taistelun oikeutusta talvisodassa tai jatkosodassa.Se on, onko F-35 seuraavien vuosikymmenten Brewster, selviää loppuvuodesta.Mahdollisuutensa on toisellakin amerikkalaisvalmistajalla Boeingilla, joka tarjoaa Suomelle viittäkymmentä F/A-18 Super Hornet -monitoimihävittäjää sekä 14 elektronisen sodankäynnin EA-18G Growler -hävittäjää.Boeing on Suomen ilmavoimien nykyisen F/A-18 Hornet -hävittäjän valmistaja.Yhtiön edustaja löi keskiviikkona pöytään jokerikortin: noin 60 prosenttia nykyisestä Hornet-infrastruktuurista on edelleen hyödynnettävissä, jos Suomi valitsee Super Hornetin.Tämä uskottavan tuntuinen fakta painanee sekin vaa’assa, kun pääministeri Sanna Marinin (sd) hallitus ja tasavallan presidentti Sauli Niinistö valitsevat hävittäjän ilmavoimien suosituksesta.Elektronisen sodankäynnin Growler on Boeingin sanoin ”eliittikone”, jota saavat käyttää toistaiseksi vain Yhdysvallat ja sen läheinen liittolainen Australia.Suomelle tarjotaan pääsyä läntisten sotasalaisuuksien ja tiedustelutietojen eliittiklubin jäseneksi.Elektronisessa sodankäynnissä Suomen valtionjohto pystyisi toteuttamaan Growlerilla operaatioita, jotka ehkäisevät konfliktin kärjistymistä avoimiksi taisteluiksi.Totuuden eri koneiden suorituskyvyistä tietää Suomessa toistaiseksi vain HX-hankkeen johto.Kun Super Hornet ja F35 ovat nyt lyöneet julkisesti pöytään jokerinsa, suomalaispoliitikot tuskin enää epäilevät, miten tosissaan Yhdysvallat on Suomen aseistamisessa riittävällä pelotteella.Koko HX-hankkeen ideahan piilee siinä, että ennaltaehkäisevä pelote Venäjän suuntaan on mahdollisimman korkea.Silloin yhdestäkään Suomen ilmavoimien hävittäjästä ei enää koskaan tarvitse puhua legendaarisena samaan sävyyn kuin Brewster Buffalosta.",2
287,"Koronakriisissä suomalainen yhteiskunta on vaarassa ajautua hybrikseen, jossa kansalaiset alkavat kääntyä toisiaan vastaan ja jossa armeijaa huudetaan maanteille pysäyttämään väkivalloin joltakin maantieteelliseltä alueelta toiselle liikkuvia suomalaisia.Liikkumisen rajoittaminen Uudeltamaalta muualle maahan on tarpeellista - kuten olen itsekin kirjoittanut - mutta armeijan näkyvä tuominen maanteille jättäisi yhteiskuntaan vakavan jäljen.Puolustusvoimien tehtävä on turvata Suomen alueellinen koskemattomuus.Sotilasasuisten ihmisten tehtäviin ei rauhan aikana pidä sisällyttää sitä, että he kyttäävät, kuka matkustaa vanhempiensa, lastensa tai puolisonsa luokse kaupungista toiseen.Suomen perustuslaissa on 131 pykälää.Kansalaisten perusoikeudet on lueteltu heti perustuslain alussa, valtiojärjestyksen perusteiden jälkeen.Liikkumisvapaus - kirjaimellisesti tällä nimellä - on perustuslain yhdeksäs pykälä eli perustuslain pyhintä osaa.Pykälän alku kuuluu seuraavasti:”Suomen kansalaisella ja maassa laillisesti oleskelevalla ulkomaalaisella on vapaus liikkua maassa ja valita asuinpaikkansa.”Perustuslaissa on erillinen pykälä perusoikeuksista poikkeusoloissa.”Perusoikeuksista voidaan säätää lailla tai laissa erityisestä syystä säädetyn ja soveltamisalaltaan täsmällisesti rajatun valtuuden nojalla annettavalla valtioneuvoston asetuksella sellaisia tilapäisiä poikkeuksia, jotka ovat välttämättömiä Suomeen kohdistuvan aseellisen hyökkäyksen samoin kuin muiden kansakuntaa vakavasti uhkaavien, laissa säädettyjen poikkeusolojen aikana ja jotka ovat Suomen kansainvälisten ihmisoikeusvelvoitteiden mukaisia. Lailla on kuitenkin säädettävä tilapäisten poikkeusten perusteet.”Koronavirus on vakava uhka suomalaisten terveydelle - mutta onko se koko kansakuntaa vakavasti uhkaava asia?Perustuslain kuudennessa pykälässä säädetään myös kansalaisten yhdenvertaisuudesta.”Ihmiset ovat yhdenvertaisia lain edessä. Ketään ei saa ilman hyväksyttävää perustetta asettaa eri asemaan sukupuolen, iän, alkuperän, kielen, uskonnon, vakaumuksen, mielipiteen, terveydentilan, vammaisuuden tai muun henkilöön liittyvän syyn perusteella”, perustuslaissa on kirjoitettu.Jos uusmaalainen ihminen ei saa matkustaa lähiomaisensa luokse esimerkiksi Tampereelle, mutta tamperelainen saa matkustaa lähiomaisensa luokse esimerkiksi Turkuun, on kyse sekä kansalaisten yhdenvertaisuuden loukkaamisesta että liikkumisvapauden rajoittamisesta.Julkisessa keskustelussa ja sosiaalisessa mediassa on jo havaittavissa jyrkkiä asenteita ja vihamielisyyttä uusmaalaisia kohtaan. Puhe koronaa levittävistä hesalaisista on yleistynyt nopeasti.Kun hallitus päättää liikkumisen rajoittamisesta Uudeltamaalta, se voi toteuttaa asian kahdella eri tavalla: ihmisten vastuuseen luottaen tai valtion väkivaltakoneistoon tukeutuen.Ensimmäisessä vaihtoehdossa sallittaisiin lähisukulaisten eli vanhempien, lasten ja puolisoiden luokse matkustaminen ja suositeltaisiin karanteenin kaltaisissa oloissa uudella alueella olemista.Poliisi valvoisi liikennettä Uudeltamaalta pois satunnaisvalvonnalla. Poliisi pystyy tarkistamaan nopeasti väestötietojärjestelmästä, asuuko uusmaalaisen lähiomainen maakunnassa, johon tämä on matkalla.Liikenne Suomessa on jo valmiiksi hiljentynyt. Se hiljentyisi entisestään, kun liikkumisrajoitus säädettäisiin.Jälkimmäisessä vaihtoehdossa hallitus marssittaa armeijan katkaisemaan kaikki Uudeltamaalta muualle maahan johtavat maantiet ja luo byrokraattisen poikkeuslupamenettelyn tai kieltää yksiselitteisesti lähes kaiken matkustamisen rajan yli.Tämän vaihtoehdon käyttäminen viiltäisi yhteiskuntaan haavan, jonka arpeutuminen kestäisi pitkään. Sotilasasuisilla pysäyttäjillä kuuluu olla sivistysvaltiossa aivan muita tehtäviä kuin sen kyttääminen, kuka matkustaa perheenjäsenensä luokse kotirauhan piirissä olevaan osakehuoneistoon tai kiinteistöön.Jos korona on peruste marssittaa sotilaat katukuvaan perusoikeuksia tiukasti rajoittamaan, kynnys loukata Suomen perustuslain syvintä ydintä ja pyhintä tarkoitusta laskee monien silmissä huolestuttavan alas.Uudellamaalla asuu 1,7 miljoonaa ihmistä. Heidän perusoikeuksiensa loukkaaminen viikkojen ajaksi armeijaan tukeutumalla on omiaan synnyttämään stigman, häpeäleiman.Mökeillä tehtävät kevättyöt ovat kymmenille tuhansille ihmisille tärkeä arkiseen elämään kuuluva asia. Onko korona peruste kieltää ihmistä matkustamasta omistamalleen kiinteistölle?Kiellon ei ainakaan pitäisi olla kevein perustein voimassa useiden viikkojen ajan, puhumattakaan kuukausista.Kevätasumiseen kelpaavia mökkejä omistavat enimmäkseen varakkaat ihmiset. Heistä tuhannet ovat jo siirtyneet vapaa-ajan asunnoilleen. Koronakriisi eriarvoistaa räikeällä tavalla kansalaisia, jos toiset ovat virukselta lähes suojassa samaan aikaan, kun pienempituloisten kansalaisten liikkumista estämään kutsutaan armeija.Perusoikeuksien järeissä loukkauksissa pääministeri Sanna Marinin (sd) hallituksen pitäisi luottaa paljon ihmisten harkintakykyyn ja vähän sotilaspukuisten miesten ja naisten virka-apuun.Hybriksessä vaarana on, että osa sotilasasuisista ihmisistä alkaa suhtautua tehtäväänsä yli-innokkaasti ja kokee oman maan kansalaiset uhaksi, joka on pysäytettävä tiesululla.Korkeakoulutettu ja asiakaspalveluhenkinen poliisi pysäyttäjänä on paljon inhimillisempi asia kuin sotilasasuinen kantaupseeri, varusmies tai satunnainen reserviläinen.Koronaviruksen uhatessa ihmisten henkeä Suomi elää myös valtio-opillista ja perustuslaillista kiirastulta. Siihen on suhtauduttava myös erittäin kriittisesti, jos ja kun alkaa näyttää siltä, että suuri osa suomalaisista unohtaa muutamassa viikossa perusoikeuksien merkityksen.Merkittävä osa suomalaisista elää avoliitossa.Jos uusmaalaiselta kielletään kuukausiksi matkustaminen seurustelukumppanin luokse toiselle paikkakunnalle, kyse on perusoikeuden loukkauksesta, jolle koronavirusepidemia ei välttämättä ole riittävä peruste.Ihmisten mielenterveydelliset ongelmat pahenevat poikkeusoloissa ja eristyksissä nopeasti. Perusoikeuksien rajoittamisen tavalla on vaikutusta siihen, miten pahaksi koronakriisin seuraukset äityvät.Sekin sopii muistaa, että perusoikeuksien loukkaamisella hallitus ja viranomaiset paikkaavat osittain aiempia virheitään.Koronakriisin jälkeen on edessä keskustelu siitä, miksi helmikuussa ja maaliskuun alussa epidemia-alueilta ja muualta ulkomailta palanneille suomalaisille ei suositeltu edes vapaaehtoista kotikaranteenia ja miksi lennot alueilta saivat jatkua vapaasti viikkojen ajan.Tapahtunut virhe on suuri syy siihen, miksi Suomessa nyt joudutaan loukkaamaan ihmisten syvimpiä perusoikeuksia.Jo helmikuussa hallitukselta niin ikään kysyttiin, riittääkö tehohoidon kapasiteetti Suomessa. Silloin sitä ei alettu nopeasti lisätä eri puolilla Suomea, vaan konkreettisista toimista kerrottiin vasta viikkoja myöhemmin.Tätä taustaa vasten hallituksella on poikkeuksellisen suuri vastuu tavasta, jolla se toteuttaa liikkumisrajoituksen Uudeltamaalta pois.Uudenmaan sulun toteuttamisen tapa mittaa suomalaisen yhteiskunnan sivistyksen syvyyden.Hallituspuolueiden poliitikoista etenkin joiltakin keskustalaisilta on löytynyt halua Uudenmaan tiukkaan eristämiseen. Keskustalla ei juuri ole äänestäjiä pääkaupunkiseudulla, ja myös keskustalaisten kannattaa kysyä itseltään, miten he itse suhtautuisivat asuinmaakuntiensa tiukkaan eristämiseen.Oikeus elämään on ihmisen oikeuksista tärkein. Sen turvaamisen tavalla on demokratiassa paljon merkitystä.Hallituksella on oltava suunnitelma siitä, miten poikkeustila puretaan.Sitäkin on pohdittava, onko liikkumisrajoituksille perusteita, jos väkilukuun suhteutettu koronatapausmäärä on jossain päin Suomea yhtä korkea kuin Uudellamaalla.Oikeusministeri Anna-Maja Henriksson on aiheellisesti muistuttanut, että huutokaupan käyminen perusoikeuksien loukkauksista on demokratiassa vaarallista peliä.",2
288,"Raja railona aukeaa.Näin kirjoitti runoilija Uuno Kailas vuonna 1931. Kokoelman nimi oli Uni ja kuolema.”Edessä Aasia, Itä. Takana Länttä ja Eurooppaa; varjelen, vartija, sitä”, runon säkeet jatkuivat.Viron Narvassa unenomainen usva peittää kahden linnoituksen muurit. Narvajoki kohisee niiden välissä vuolaana kohti Itämerta.Länsirannalla muurin päällä hulmuaa Viron lippu. Tanskalaiset perustivat Narvanlinnan 1200-luvulla Tanskan kuninkaan sijaishallitsijan asuinpaikaksi.Itärannalla kohoavat Iivananlinnan muurit. Iivana III rakennutti linnoituksen vuonna 1492.Jokiusvan takaa erottuu Venäjän lippu.Virtaava vesi on löytänyt tiensä kallioiden välistä tuhansia vuosia sitten. EU:n ja Venäjän sekä Naton ja Venäjän välinen raja repeää Narvassa kirjaimellisesti railona.”Putin on hullu, tämä on painajaista”, sanoo venäläismies ja kättelee suomalaista toimittajaa.Kuvaan hän ei voi suostua, eikä nimistä puhuta. Syy on ilmeinen: hän on palaamassa Venäjälle pitkältä työkomennukselta.”Sota on täysi katastrofi. Sen kannattajat toistelevat Venäjällä, että pitää sotia fasisteja vastaan. Missä heitä on? En ymmärrä. Putinista pitää päästä eroon”, mies jatkaa, pudistelee päätään.Toimittaja Lauri Nurmi kohtasi Viron ja Venäjän rajalla venäläismiehen, joka oli valmis ottamaan riskin rakkauden vuoksi. Elle LaitilaMies on kiertänyt eri maissa ja nähnyt uutisissa sodan todellisuuden. Paluu Venäjälle järkyttää häntä.Pelko sotaan pakottamisesta ahdistaa.”Liikekannallepano voi koskea minua”, hän sanoo.Kysyjän sanat alkavat loppua, mutta olennaisinta on pakko kysyä.Miksi palaat?”Rakastan vaimoani. Minulla on liian kova ikävä häntä.”Suomen, Viron, Latvian, Liettuan ja Puolan rajat ovat kiinni. Venäläiset eivät pääse niiden yli turistiviisumia näyttämällä.Vaimon ei edes olisi helppoa päästä pois Venäjältä. En kysy, olisiko lähteminen vaihtoehto. Koti on ihmiselle koti, kansallisuudesta riippumatta.Mies asuu Pohjois-Venäjällä, melko lähellä Suomea. Hän on käynyt ”joulupukin kaupungissa”, siis Rovaniemellä. Käännän puheen hetkeksi iloisiin asioihin.Odotamme molemmat talvea ja lunta. Kehumme vuoroin joulupukkia ja pakkasukkoa.”Olen menettänyt sodan takia kymmeniä ystäviä ja tuttavia. Vastustan sotaa ja Putinia, ja olen kertonut kantani heille. Yritän puhua järkeä venäläisille tutuilleni”, mies kertoo.Bussi odottaa joen toisella puolella, Ivangorodissa.Narvajoki on vuonna 2022 vapauden ja diktatuurin välinen raja. Elle LaitilaSuurinta rohkeutta on ylittää raja ilman, että luopuu arvoistaan.”Toivottavasti pääsemme pian eroon Putinista ja saamme rauhan.””Rakastan vaimoani.”Rakkaus on suurin voima. Se voittaa pelon.Kättelemme uudelleen. Katsomme toisiamme silmiin ja toivotamme toisillemme kaikkea hyvää elämässä.Mies nostaa laukun olalleen, kiroaa Putinin vielä kertaalleen, heilauttaa kättään ja kävelee kohti Narvan rajavartioaseman portteja.Harhaisessa maailmassaan elävä Venäjän diktaattori on väittänyt Narvaa venäläiseksi kaupungiksi.Virossa tiedetään tuskastuttavan likeisesti, mitä venäläismiehitys tarkoittaisi: väestön etnisiä pakkosiirtoja ja virolaisuuden tukahduttamista – yritystä tuhota pieni ja urhea kansa.70-vuotiaan Vladimir Putinin polku kohti pimeyttä alkoi keväällä 2005, kun hän sanoi linjapuheessaan, että diktatuurisen Neuvostoliiton hajoaminen oli hänen mielestään 1900-luvun suurin geopoliittinen katastrofi.Jo silloin monet valveutuneet suomalaiset ja muut eurooppalaiset ymmärsivät, että Putin ja hänen maailmankuvansa olivat uhka rauhalle.Jos putinismi ja armeijaan nojaava kleptokratia saisivat Venäjän valtiosta ja kansasta vahvan otteen, valtioiden väliset sodat olisivat Euroopassa mahdollisia ensimmäisen kerran yli 60 vuoteen.Presidentit Sauli Niinistö ja Alar Karis asettuivat kuvattaviksi Kadriorgin palatsin edustalla Tallinnassa. Elle LaitilaVapauden lukuisille kansoille – hetkeksi myös venäläisille – tuonut Neuvostoliiton luhistuminen ei ollut väistämätön tapahtuma. Se edellytti sorretuilta kansoilta 1980-luvulla rauhanomaista vastarintaa, rohkeutta.Uudelleen itsenäisyytensä takaisin saaneen Viron ensimmäinen presidentti Lennart Meri (1929–2006) kertoo kamppailun luonteesta kirjassa Virolle eletty elämä.”Konfliktia luonnehti se, että vastarinnassa olevien virolaisen älymystön edustajien vastapuolena olivat sivistymättömät ja raa’at ja siksi komplekseista kärsivät totaalisen vallan palvelijat”, Meri arvioi.Eräs parantumatonta kompleksia poteva istuu vielä toistaiseksi Kremlissä. Onneksi suomalaiset ja virolaiset ovat voittaneet pelkonsa ja vastustavat häntä yksissä tuumin ja aseistavat Ukrainaa.Tasavallan presidentti Sauli Niinistön Viron-vierailulla Suomi ja Viro astuivat valtiollisissa suhteissaan samalle sivulle, Nato-aikaan.”Tänä päivänä me tarvitsemme iloisia uutisia. Yksi ilon lähde on epäilemättä se, että Suomen ja Viron yhteistyö toimii. Veljeskansat tuntevat toinen toisensa”, Niinistö painotti ja kiitti Viron Riigikogua ”varsin sukkelasta” Suomen Nato-jäsenyyden ratifioinnista.Vasta Nato-Suomen synty vapauttaa osan suomalaisista älyllisestä epärehellisyydestä, jolle olisi aina ollut olemassa vaihtoehto: rehellisyys.Vuosina 1980 ja 1985 laulajien määrä kohosi Tallinnan laulujuhlilla lähes 30 000:een. Yleisössä oli paljon Viron vapautta kannattaneita nuoria suomalaisia.Kymmenettuhannet virolaiset lauloivat maataan vapaaksi Tallinnan laulujuhlilla vuonna 1985. Laulujuhlille matkusti Viron itsenäisyyden palauttamista tukeneita suomalaisia. Jouko VanhanenSamaan aikaan toinen osa suomalaisista puhui kauniita mutta valheellisia sanoja YYA-sopimuksen autuudesta.Vain osa suomalaisista rohkeni asettua 1980-luvulla historian oikealle puolelle, vaikka Neuvostoliiton diktatuurinen todellisuus oli kaikkien suomalaisten tiedossa. Joka muuta väittää, lankeaa älyllisen epärehellisyyden kuoppaan.Venäjä hyökkäsi Ukrainaan vuonna 2014 ja pommitti Aleppon kivimurskaksi vuonna 2016. Viimeistään Aleppon terroripommitukset tekivät Putinista sotarikollisen.Nämä tapahtumat ovat brutaaliudessaan olleet kaikkien suomalaisten nähtävillä.Silti esimerkiksi kaksi entistä pääministeriä – Paavo Lipponen (sd) ja Esko Aho (kesk) – valitsi rikastumisen Kremlin verirahoilla: toinen Nord Stream -kaasuputken lobbarina, toinen Putinin pankiksi tiedetyn Sberbankin hallituksen jäsenenä. He asettuivat tietoisesti diktatuurin aisankannattajiksi ja historian väärälle puolelle.On älyllistä epärehellisyyttä sanoa, että Putinin hallinnon olemus ei olisi ollut tiedossa jo vuosia sitten. Siksi väärälle puolelle omilla valinnoillaan asettuneiden suomalaisten on kestettävä itseensä kohdistuva perusteltu kritiikki.Muuten kansakunnalla ei ole mahdollisuutta oppia virheistään.Moraalia ei pitäisi voida ostaa rahalla. Tämä koskee myös niitä suomalaisia, jotka ajoivat Suomeen Venäjän valtion ydinaseyhtiön Rosatomin ydinvoimalaa.Narvan raja-asema on yöaikaan pysäyttävä näky. Venäjälle palaavat venäläiset ovat hiljaisia, eikä kukaan heistä uskalla tulla valokuviin.  Elle LaitilaNarvan rajavartioaseman portista usvaan kulkeneen miehen kansakunnalla on vasta edessään kipukohtien ja vääryyksien läpikäynti.Vaikka raja railona aukeaa, Venäjällä on toivoa niin kauan kuin maassa asuu diktatuuria vastustavia venäläisiä – vaimoaan kaipaavan miehen kaltaisia.Ennen kuin he saavat vapautensa ja diktatuuri on kukistettu, suomalaiset ja virolaiset eivät voi tehdä muuta kuin varjella rajojaan ja voitettua vapauttaan järkähtämättä.”Me kaikki tunnemme nyt uhkaa, mutta meidän pitää tuntea myöskin kykymme vastata siihen uhkaan ja luottaa itse itseemme ja toinen toisiimme. Uskon, että näillä tämäkin hyvin raskas vaihe Euroopan ja maailmankin historiassa vielä kyetään ohittamaan”, Niinistö sanoi Kadriorgin palatsissa Tallinnassa.Narvassa Viron ja EU:n liput on valaistu.Ehkä valo vielä tavoittaa Venäjänkin lipun, kunhan Putin on syösty vallasta ja saatettu vastuuseen sotarikoksistaan.",2
289,"Kesäkuussa 2015 Kreikan saaristoon ja Etelä-Italiaan alkoi saapua päivä päivältä enemmän sotapakolaisia ja paremman elämän toivossa EU:n alueelle pyrkineitä ihmisiä.Lomakaudella suomalaiset matkailijat lähinnä ihmettelivät tulijoita, jotka yöpyivät rautatieasemilla.Viikko viikolta turvapaikanhakijat siirtyivät vapaan liikkuvuuden Schengen-alueella yhä pohjoisemmaksi.Suomen ilmiö yllätti elokuussa ja toden teolla syyskuussa.Maahanmuuttoviraston vuosikertomuksen mukaan Suomeen saapui 2 894 turvapaikanhakijaa elokuussa 2015. Syyskuussa turvapaikanhakijoita tuli 10 836, ja Tornioon perustettiin järjestelykeskus 22.9.Suurin turvapaikanhakija-aalto koettiin kuun lopulla viikolla 39, jolloin tulijoita oli 3 939. Yhdessä viikossa Suomeen saapui enemmän turvapaikanhakijoita kuin edellisenä vuonna yhteensä (2014: 3 651).Silloinen sisäministeri Petteri Orpo oli Kainuussa mökillään halkoja hakkaamassa, kun hän sai rajavartiolaitokselta tiedon Tornioon saapuvista turvapaikanhakijoista.Orpo korosti ”pää kylmänä ja sydän lämpimänä”-linjaa.Suomeen perustettiin nopeasti kymmeniä vastaanottokeskuksia. Vuoden loppuun mennessä turvapaikanhakijoita saapui yli 30 000.Suomalaiset viranomaiset onnistuivat työssään hyvin, mutta suomalaisia jakoi suhtautuminen tulijoihin. Pelkoja ja vihaa ruokkivat uutiset siitä, että jotkut nuorehkot turvapaikanhakijat syyllistyivät vakaviin seksuaalirikoksiin.Hallituspuolue perussuomalaisissa turvapaikanhakijoiden saapuminen nopeutti puolueen sisäistä vallanvaihdosta.Jussi Halla-ahon mukaan syksyllä 2015 olisi pitänyt sulkea Ruotsin vastainen raja ja kieltäytyä ottamasta vastaan turvapaikkahakemuksia Tornionjoelle saapuneilta ihmisiltä.– Olisimme voineet pysäyttää ihmiset rajalla, evätä sisäänpääsyn ja kieltäytyä ottamasta hakemusta vastaan sillä perusteella, että heillä oli ollut realistinen mahdollisuus hakea kansainvälistä suojelua Ruotsista. Tätä ei haluttu tehdä. Luultavasti liikenne olisi tyrehtynyt nopeasti, koska viesti olisi kulkenut lähtömaihin. Tämä haluttomuus oli katastrofaalisin virhe, jonka hallitus teki, Halla-aho arvioi vuonna 2017.Syksyn 2015 tapahtumat johtivat kuohuntaan perussuomalaisten sisällä. Se vauhditti Halla-ahon nousua puoluejohtajaksi, mutta hänestä olisi voinut tulla Timo Soinin seuraaja ilman turvapaikkakriisiäkin. Halla-ahon kannatuksesta oli saatu vahvin todiste Turun puoluekokouksessa elokuun alkupäivinä 2015, siis ennen tuhansien turvapaikanhakijoiden saapumista Tornioon.Rajojen sulkeminen ei olisi käynyt hallituksessa istuneelle kokoomukselle. Puolueen silloinen puheenjohtaja Alexander Stubb on asian vahvistanut.Pienelle maalle kansainvälisen lainsäädännön noudattaminen oli tärkeää, koska Suomen itäinen naapuri Venäjä oli edellisenä vuonna rikkonut räikeästi kansainvälistä oikeutta miehittämällä Krimin.Suomen ulko- ja turvallisuuspolitiikka rakentuu sen varaan, että Suomi noudattaa voimassa olevia kansainvälisiä sopimuksia.Virkamiesarvioissa turvapaikanhakijoiden vastaanottamiesta kieltäytymistä pidettiin kansainvälisen oikeuden vastaisena ratkaisuna.Ruotsi kantoi Euroopan pakolaiskriisissä suuremman humanitaarisen vastuun kuin Suomi.Ruotsiin saapui vuonna 2015 yli 160 000 turvapaikanhakijaa. Ruotsalainen yhteiskunta ei sitä hyväksynyt ilman voimakasta vastareaktiota.Nyt tilapäinen oleskelulupa on Ruotsissa pääsääntö.Ruotsalaisessa poliittisessa keskustelussa taivuttiin hyväksymään ääneen lausuttavana tosiasiana, että isosta osasta maahanmuuttajia syntyy matalapalkkaista työtä tekevien yhteiskuntaluokka.– Meillä on aivan liian monia maahanmuuttajia, jotka eivät ole lainkaan kiinnittyneet työmarkkinoille. Iso ongelma on ratkaistava luomalla enemmän yksinkertaisia työtehtäviä ja helpompi tie niihin, arvioi Ruotsin moderaattien silloinen puheenjohtaja Anna Kinberg Batra.Suomessa ulkoministeri Soini vaati kansalaisilta tosiasioiden tunnustamista.– Kun Venäjä laittomasti valtasi Krimin ja Ukrainassa on sota niin ne ovat vaikuttaneet ulkopoliittiseen ympäristöömme. Sodat ja maahanmuuttoliikkeet ovat olleet tosi vaikeita asioita hoitaa. Sanonpa nyt senkin, että silloin, kun Suomeen tuli Venäjän kautta ihmisiä, niin kyllä se vaati kovat neuvottelut monella tasolla. Ei se sillä hoitunut, että torilla piti ’Rajat kiinni’ -kylttiä. Tarvittiin neuvotteluita, ja neuvotteluiden kautta saatiin asia hoidettua, Soini painotti kesällä 2017 luopuessaan perussuomalaisten puheenjohtajuudesta.Talvella 2016 Venäjä kohdisti Suomeen painostusoperaation, joka oli osa turvapaikanhakijoiden määrään liittynyttä poliittista ja yhteiskunnallista kriisiä.Pohjois-Lapin raja-asemille vuodenvaihteessa 2015–2016 polkupyörillä ja Ladoilla saapuneet turvapaikanhakijat nousivat Suomen ja Venäjän suhteiden ylimmälle tasolle.Venäjä painosti sekä Norjaa että Suomea.Norjalla on parisataa kilometriä pitkällä Venäjän vastaisella maarajallaan ainoastaan Storskogin raja-asema. Vuosina 2003–2014 Venäjä päästi puomille vuosittain keskimäärin 17 ihmistä ilman viisumia. Syksyllä 2015 turvapaikanhakijoita saapui Norjaan arktista reittiä pitkin 5 500. Venäjä jaNorja väänsivät asiasta, minkä jälkeen turvapaikanhakijoiden tulo Storskogiin loppui kuin seinään. Sydäntalvella heitä alkoi saapua kiihtyvällä tahdilla Suomen pohjoisille raja-asemille.Suomen valtionjohto ei ollut sinisilmäinen.Viranomaiset kertoivat tasavallan presidentti Sauli Niinistölle, että hämmentävän suuri osa tulijoista oli lähtöisin Moskovan rakennustyömailta. Sieltä ei sattumalta päädytä Napapiirin pohjoispuolelle lumiseen korpeen. Rajavartiolaitoksen raja- ja meriosaston päällikkö, prikaatikenraali Pasi Kostamovaara murehti tammikuussa 2016, että viranomaiset valmistautuvat Venäjän vastaisen 1 340 kilometrin maarajan repeämiseen.Teoriassa rajavalvojia oli yksi per kilometri.Kostamovaara kuvaili Venäjän vastaista rajaa portiksi, josta ihmisiä voi virrata lumien sulaessa Suomeen paljon ja helposti: ”Rajavartiolaitoksen voimavarat itärajalla ovat äkkiä luetut.”Sisäministerinä ollut Petteri Orpo muistaa lopun ikäänsä, miten hän asteli kahdesti turvallisuuspalvelu FSB:n päämajaan Moskovan Lubjanka-aukiolla: ”Kenraaliluutnantti Jaakko Kaukanen sanoi minulle: herra ministeri, rajavartiolaitos on ampunut kaikki ammuksensa. Heillä oli sodasta lähtien ollut vakiintunut tapa, miten Venäjän rajavartiolaitoksen kanssa hoidetaan asiat ihan sieltä perustasolta komentajatasolle asti.”Kaikki oli aina ratkennut, mutta venäläisessä käkikellossa soi outo ääni.Orpo tapasi FSB:n johtajaa Aleksandr Bortnikovia.– Tunne oli aikamoinen, kun kävelin KGB:n vanhassa rakennuksessa ja mietin, että täälläkö se Lavrenti Berija on istunut. Sielläkään asia ei ratkennut. Tilanne oli karmea, kun emme tienneet, leviääkö ilmiö muille ylityspaikoille. Neuvotteluissa päästiin eteenpäin, mutta oli aika selvää, että lopulliset ratkaisut syntyisivät päämiestasolla, Orpo on kuvaillut.Niinistö puhui turvapaikanhakijoista Venäjän presidentti Vladimir Putinille ja pyysi tätä vaikuttamaan tilanteeseen. Norjan ulkoministeri Børge Brende oli ollut syksyllä yhteydessä Niinistöön ja saanut tältä apua. Myöhemmin Brende kertoi eräälle suomalaiselle huomanneensa nopeasti, että Niinistöllä oli suora yhteys Kremliin.Helmikuussa 2016 Niinistö osoitti venäläisille ärhäkkyytensä ja ripitti pääministeri Dmitri Medvedeviä julkisesti Münchenin turvallisuuskonferenssissa. ”Pääministeri on antanut haastattelun pakolaisasioista”, Niinistö tuumasi kameroiden edessä.Venäläisdiplomaatit muistavat ”kenraali on pitänyt puheen” -nuhtelun kesäkuulta 2012.Niinistö osasi viestittää suuttumustaan omaperäisellä retoriikallaan.Niinistö rikkoi diplomatian etiketin harkitusti, eikä piitannut siitä, että kuvaushetki oli tarkoitettu kohteliaiden kättelyhymyjen vangitsemiseen. Medvedev oli antanut saksalaislehti Handelsblattille haastattelun, jossa hän oli sanonut, että Venäjä ei voisi estää turvapaikanhakijoiden pääsyä Suomen rajalle.Lehdessä Medvedev oli parjannut EU:n pakolaispolitiikkaa fiaskoksi.Kameroiden edessä Niinistön kanssa käydyssä keskustelussa Medvedev väläytti ajatusta kahdenvälisestä ratkaisusta.Suomi teki Venäjälle ehdotuksen: valtionjohto esitti rajasopimusta, jolla pohjoiset Sallan ja Lotan rajanylityspaikat suljettaisiin määräajaksi muilta paitsi Venäjän ja EU-maiden kansalaisilta. Kremlissä EU-maat sivuutettiin, eikä Niinistö vastustanut venäläisten oikkuja.Putin sanoi lausunnossaan, että ”nämä rajoitukset vaikuttavat kolmansien maiden kansalaisiin, mutta ne eivät millään tavalla vaikuta Venäjän ja Valko-Venäjän valtioliiton ja Suomen kansalaisiin”. Kertoessaan loppuratkaisusta keväällä 2016 Putin kuin ohimennen huomautti edeltävässä virkkeessään Suomen valtion energiayhtiön Fortumin omistuksista Venäjällä ja Venäjän valtion ydinvoimayhtiön Rosatomin Fennovoima-hankkeesta Suomessa.Niinistö suostui siihen, että muiden EU-maiden kansalaisia kohdeltiin kahdella suomalaisella raja-asemalla puolen vuoden ajan kolmansien maiden kansalaisina, joilta oli rajanylitys kielletty.EU-komissiossa heräsi huoli, pystyisikö Venäjä halutessaan painostamaan Suomea irtautumaan Venäjän vastaisesta pakoterintamasta.Brysselissä pohdittiin, voisiko Suomi olla Kreikan, Unkarin tai Kyproksen kaltainen mahdollinen heikko lenkki. Yhdysvaltalaiset diplomaatit ilmaisivat Niinistölle huolensa Suomen asemasta.Niinistö itse koki, että Venäjä halusi testata, kykeneekö Suomi jämäkkään reagointiin. Presidentin mielestä turvapaikanhakijoiden tulon sisältämä poliittinen muistutus oli suunnattu ensisijaisesti EU:lle, ei yksin pienelle Suomelle.Kun otetaan huomioon Suomen ja Venäjän suhteiden kiemurat ydinvoimaloineen ja rajaselkkauksineen, asetelmaa voi luonnehtia kahdenvälisten suhteiden kauhun tasapainoksi.Niinistö ja Suomen hallitus korostivat kaikissa käänteissä, että Ukrainan-kysymys piti saada ratkaistua, ennen kuin Venäjän vastaisia pakotteita olisi voitu purkaa.",2
290,"Valkoinen talo on paikka, jonne valtionjohtajat toivovat kutsua kuin suomalaiset silmäätekevät Linnanjuhliin.Harva pääsee Yhdysvaltain presidentin työhuoneeseen Oval Officeen yllättäen ja pyytämättä.Suomen turvallisuuspoliittinen sijainti on niin kriittinen, että tasavallan presidentti Sauli Niinistö pääsi torstaina Joe Bidenin työhuoneeseen yllättäen ja pyytämättä.Niinistön oli määrä tavata Bidenin neuvonantaja Jake Sullivan Suomen suurlähetystössä Washingtonissa, mutta Biden pyysikin Niinistön luokseen.Valkoinen talo halusi julkaista kaksikosta kaverikuvan Oval Officessa.Kahdenkeskiset vierailut Valkoisessa talossa eivät ole Suomen presidenteille jokavuotista kauraa.Tarja Halonen (tasavallan presidentti 2000–2012) tapasi George W. Bushin Valkoisessa talossa vuonna 2002. Sen jälkeen kahdenvälisissä tapaamisissa Oval Officessa oli 15 vuoden tauko.Barack Obaman kaudella Niinistö ei saanut kutsua Valkoiseen taloon, mutta vuonna 2017 Donald Trump kutsui hänet kylään.Yhteiskuva Bidenista ja Niinistöstä on itsessään voimakas poliittinen teko.Diktaattori Vladimir Putinille se välittää viestin: älä edes kuvittele.Jotta Yhdysvallat puolustaisi Suomea aseellisesti, maamme on kuitenkin päästävä Naton täysjäseneksi ja puolustusliiton 5. artiklan suojaan.Biden ja Niinistö keskustelivat Suomen ja Ruotsin Nato-jäsenyyksien toteutumisen aikataulusta.Se on kiinnostavaa, mitä Niinistö sanoi asiasta lehdistötilaisuudessa tavattuaan Bidenin.– Me olemme Vilnaan mennessä molemmat jäseniä. Missä järjestyksessä: yhdessä, erikseen. Siihen en tietystikään... Sitä en lähde arvailemaan. Yhdysvallat on tukenut meitä, tukee edelleen vahvasti, tässä jäsenyyshankkeessamme, Niinistö kertoi.Niinistön vastauksessa on kolme kiinnostavaa kohtaa.Ensinnäkin hän sanoo ilman varaumia, että me olemme jäseniä Vilnaan mennessä.Nato järjestää huippukokouksensa Liettuan pääkaupungissa 11. ja 12. heinäkuuta.Niinistön muotoilemasta lauseesta pystyy tekemään johtopäätöksen, että tasavallan presidentillä on tietoa, joka puoltaa sitä, että Turkki ja Unkari ratifioivat Suomen ja Ruotsin jäsenyydet ennen Vilnan huippukokousta.Kiinnostavaa on sekin, miten hän asettelee sanansa tämän jälkeen.”Missä järjestyksessä: yhdessä, erikseen. Siihen en tietystikään...”Niinistö jättää lauseen kesken ja aloittaa uuden: ”Sitä en lähde arvailemaan.”Kesken jäänyt lause jatkuisi luontevasti seuraavasti: ”Siihen en tietystikään voi vastata.”Syntyy vaikutelma, että Niinistö tietää ratifiointien mahdollisesta aikataulusta enemmän kuin haluaa siitä kertoa.Ainakin Niinistö on haluton puhumaan siitä, aikooko Turkki ratifioida ensin Suomen Nato-jäsenyyden ja vasta myöhemmin Ruotsin.Kolmas kiinnostava kohta on sen painottaminen, että Yhdysvallat tukee Suomea vahvasti jäsenyyshankkeessa.Vaikka ajatus kuinka torjuttaisiin julkisissa puheenvuoroissa, Yhdysvallat on osapuoli Turkin, Ruotsin ja Suomen välisissä keskusteluissa.Ei edellä mainittu Sullivan olisi muutoin käynyt taannoin Ankarassa.– Kysymykset, jotka ovat Yhdysvaltain ja Turkin selvästi kahdenvälisiä, kuten esimerkiksi hävittäjäkaupankäynnit, ne eivät olleet meidän keskustelumme kohteena, eivätkä ne ole myöskään Suomen ja Ruotsin Nato-jäsenyyden elementtejä, Niinistö painotti Washingtonissa.Valkoisen talon virallinen valokuvaaja otti Sauli Niinistöstä ja Joe Bidenista kaverikuvan Oval Officessa. Cameron SmithEivät F-16-hävittäjät olekaan jäsenyyden elementtejä, mutta Naton yhtenäisyyteen ja jäsenyyksien ratifiointiin niiden kaupalla tai sen toteutumattomuudella saattaa olla vaikutusta.Paljonkin.Huhtikuun 2022 alussa presidentti Bidenin hallinto lähetti kongressille kirjeen, jossa Yhdysvaltain ulkoministeriö arvioi, että mahdollinen F-16-hävittäjien myynti Turkille olisi Yhdysvaltain kansallisen turvallisuuden etujen mukaista ja ”palvelisi myös Naton pitkän ajan yhtenäisyyttä”.Jälkimmäinen sanamuoto vahvistaa, että Bidenin hallinto oli viime vuoden huhtikuun alussa huolissaan Turkin toiminnasta Naton sisällä.Vielä huhtikuussa Turkki kertoi Suomen valtionjohdolle, että maa kannattaisi Suomen liittymistä Natoon. Tästä ovat kertoneet eri yhteyksissä tasavallan presidentti Niinistö ja ulkoministeri Pekka Haavisto (vihr).Yhdysvaltain kongressissa uusi F-16-kauppa on kohdannut vastustusta jo pitkään.The Wall Street Journal uutisoi keskiviikkona 11. toukokuuta, että Bidenin hallinnon edustajat olivat pyytäneet kongressin johtajia edistämään uusien ohjusten myyntiä Turkille.WSJ:n haastattelemat virkamieslähteet kertoivat, että Bidenin hallinto halusi testata ohjuskauppaa esittämällä, löytyykö kongressista tukea Turkin nykyisten hävittäjien modernisoinnille ja uusien F-16-koneiden myynnille.Seuraavana päivänä eli torstaina 12. toukokuuta Sauli Niinistö ja pääministeri Sanna Marin (sd) esittivät julkisesti, että Suomi hakee Nato-jäsenyyttä ensi tilassa.Perjantaina 13. toukokuuta Turkin hallinto kertoi vastustavansa Suomen aikeita.Turkki himoitsee lisää F-16-hävittäjiä, joilla se todennäköisesti pommittaisi kurdeja, amerikkalaisten liittolaisia. Kenny Holston / Yhdysvaltain ilmavoimatJos joku haluaa uskotella, että F-16-kaupalla ei olisi osaa eikä arpaa basaarikauppias Erdoğanin iltalypsyssä, kannattaa pitää mielessä seuraava puhelinkeskustelu.Maaliskuussa 2022 eli tasan vuosi sitten Erdoğan keskusteli Bidenin kanssa  puhelimessa Venäjän hyökkäyksestä Ukrainaan ja Turkin halusta ostaa amerikkalaishävittäjiä.Turkin presidentinhallinnon julkistaman selosteen mukaan Erdoğan sanoi Bidenille, että ”Turkki odottaa maan vaatiman 40 uuden hävittäjän hankinnan ja olemassa olevien F-16-hävittäjien modernisoinnin toteutuvan niin pian kuin mahdollista”.Näin ei ole tapahtunut, vaan odottavan turkkilaisen aika on ollut pitkä.Kuinkas ollakaan Niinistö tapasi Washingtonissa senaatin ulkoasiainvaliokunnan puheenjohtajan Bob Menendezin.Tapaaminen on symbolinen muistutus siitä, mitä Erdoğan himoitsee ratifiointien myötäjäisiksi.Demokraatti Menendez on kertonut estävänsä Yhdysvaltain ja Turkin väliset hävittäjäkaupat, koska Erdoğanin johtama Turkki ei ole oikeusvaltio eikä kunnioita ihmisoikeuksia.Hävittäjäkaupat ovat olleet jäissä vuoden. Pian on ollut vuoden päivät jäissä myös Suomen Nato-jäsenyys.Niinistön mukaan näiden asioiden välillä ei ole yhteyttä.– Tämä on minusta myöskin Yhdysvaltojen selvä kanta, Niinistö korosti.Eipä Suomen presidentti oikein muutakaan voi sanoa.Ikävä kyllä alkaa aiempaakin vahvemmin vaikuttaa siltä, että Erdoğanin hallinnon mielestä asioilla on yhteys toisiinsa.Suomen ja Yhdysvaltojen ei pidä tätä tunnustaa, koska Erdoğan ei välttämättä saa haluamiaan hävittäjiä.Silti Turkin pitäisi ratifioida Suomen ja Ruotsin Nato-jäsenyydet ennen Vilnan huippukokousta. Ilmankos turkkilaisten lausuntojen sisältö vaihtelee kuin suomalainen kevätsää.",2
291,"Marin on sitä paitsi edelleen Sdp:n puheenjohtaja – ehkä rampa ankka, mutta puheenjohtaja silti. Rammalla ankalla tarkoitetaan sitä, että johtaja menettää valtaansa sen jälkeen, kun on kertonut väistymisestään.Tämän viikon tiistaina Sdp:n johdon palavereissa eli niin sanotussa presidiumissa ja torstaina puoluehallituksessa Marin toisti tiukan kielteisen kantansa talouspolitiikan kompromisseihin.Kärjistetysti Marinin viesti kokouksissa oli, että Sdp näyttelee olevansa hallitusneuvotteluprosessissa mukana ja vastaa hallitustunnustelija Petteri Orpon (kok) kysymyksiin. Mutta hallitukseen se ei ole menossa.Tiettävästi kukaan demarijohdosta ei näissä kokouksissa opponoinut Marinin näkemystä.Torstaina Sdp:n eduskuntaryhmän kokouksessa ei hallituskysymystä ehditty juurikaan käsitellä, sillä aika meni käytännön järjestäytymiseen.Marin vetää Sdp:n hallitusneuvottelut, sillä hän on puheenjohtajana toimikunnassa, joka vastaa hallitustunnusteluihin ja -neuvotteluihin liittyvistä asioista.Sdp:n sääntöjen mukaan päätöksen puolueen osallistumisesta hallitukseen tekee puoluevaltuusto. Esityksen asiasta valtuustolle tekee tämä Marinin johtama toimikunta. Esityksen toimittaa puoluevaltuustolle puoluehallitus, jota Marin myöskin johtaa.”Tilanne olisi oppositioon jääneelle perussuomalaisille herkullinen.Marinilla on Sdp:n hallituspäätöksen valmistelussa kaikki langat käsissään.Eikä kyse ole vain Marinista. Myös syyskuussa valittava seuraava puheenjohtaja on hyvin todennäköisesti samaa mieltä oppositioon menemisestä – oli tämä henkilö kuka tahansa.Syyt ovat reaalipoliittisia.Päääministeri Sanna Marin jätti hallituksensa eronpyynnön tasavallan presidentille Sauli Niinistölle Mäntyniemessä torstaina. Kuva: Juhani Niiranen",3
292,"Puheenjohtaja Annika Saarikko (kesk) piti lauantaina keskustan puoluevaltuustossa puheen, joka oli jälleen kerran melkoista kielikuvavyörytystä.Saarikon puhe oli kuin supermarketin irtokarkkihylly, josta asiakas voi muovikauhalla lapata pussiin haluamansa metaforaherkut – oman maun mukaan joko kirpeää salmiakkia tai ällömakeita hedelmäkarkkeja.Ehkä hämmentävin kohta puheessa oli se, kun Saarikko vertasi valtiovarainministeri Matti Vanhasta (kesk) Seitsemän veljestä -kirjan lukkariin, joka yrittää opettaa velkaantumisen vakavuutta hallituskumppaneille.”Kun velasta on puhuttava vastuullisilla paikolla, ei katse voi hakeutua ikkunaan. Ei voi miettiä voisiko tuosta karata Sonnimäelle ikäviä tehtäviä pakoon”, Saarikko sanoi.Sonnimäki?Se on metsä, johon seitsemän veljestä haaveili pääsevänsä joutuessaan pänttäämään lukkarin opissa aakkosia aapisesta. Veljeksistä etenkin Juhani painosti muita lähtemään oppitunnilta lipettiin Sonnimäen metsiin.Sonnimäen hongisto hoi! Juhani lausui kirjassa.Katso tästä tallenne Saarikon koko puheesta tästä:Videota toistetaan kuvana kuvassaValitettavasti selaimesi ei tue HTML5-videoita.

Yhdistetty Chromecast-laitteeseen.
SeuraavaksiSinua saattaisi myös kiinnostaa

Ministeri Annika Saarikon puhe keskustan puoluevaltuuston kokouksessa










Your browser does not support the HTML5 canvas tag.









LIVE




AIRPLAYCHROMECAST
Laatu


                auto
                

720p

        TEKSTITYS
      


                Ei tekstitystä
              
KOKO NÄYTTÖ



Ministeri Annika Saarikon puhe keskustan puoluevaltuuston kokouksessaUPOTAJAA VIDEO

Sulje mainos







No mites tehdään?
Alusta vai liveen?

          Siirry liveen
        

          Aloita lähetyksen alusta
        





Mitäs seuraavaksi katsottaisiin?


SUOSITTELE JOTAIN MUUTA









Lataa Ruutu-sovellus





Katso Ruutu-sovelluksessa

[X]



Upota sivullesi tällä koodilla

Kopioi leikepöydälle

Virhetilanne







Valitettavasti sisältöä ei voida näyttää.
Asenna Adobe Flash -laajennos ja hyväksy selaimen asetuksista Flash -sisällön näyttäminen.

Valitettavasti tästä videosta ei vielä ole olemassa versiota, jota selaimesi tukee.


Sisältö on katsottavissa Ruutu+ -tilauksella

Vaikka Saarikon puheet ovat kuin karkkikauppa, mikään metafora ei niissä esiinny sattumalta.Seitsemän veljestä -viittauksen Saarikko taisi kohdistaa ennen kaikkea vasemmistoliittoon ja sen varapuheenjohtaja Jussi Saramoon, joka on vetänyt puolueen osalta neuvotteluita hallituksen puoliväliriihessä Säätytalossa.Taustakeskusteluissa keskustalaiset nimittäin puhkuvat sitä, että vasemmistoliitto tuntuu tällä hetkellä sanelevan hallituksen talouspolitiikan linjan.Näin asia ei tietenkään ole – mutta vasemmistoliiton korostaminen sopii tällä hetkellä hyvin keskustalaisten tarinaan. Kuten myös se, että keskustalaiset muistuttavat jatkuvasti pääministeri Sanna Marinin (sd) edustavan Sdp:n vasenta laitaa.”Marin voisi hyvin olla vasemmistoliiton jäsen”, useampikin keskustalainen on viime päivinä todennut. Ihan kuin viestistä olisi yhdessä sovittu.On sinänsä totta, että Marin edustaa Sdp:n vasenta laitaa. Mutta samaan aikaan kannattaa muistaa, että Marin taitaa ennen kaikkea olla pragmaatikko.Ja pääministerillä on vahva tarve pitää johtamansa hallitus kasassa.Perjantai-iltana Säätytalosta tulikin tietoja, että Sdp ja keskusta ovat lähentyneet puoliväliriihen neuvotteluissa. Kyse ei välttämättä ollut varsinaisesta lähentymisestä, vaan ehkä pikemminkin siitä, että hallituspuolueet olivat ylipäätään vihdoinkin päässeet samalle kartalle siitä, mistä neuvotellaan.Puoliväliriihen kaksi ensimmäistä päivää meni siihen, että hallituspuolueet kävivät eri neuvotteluita. Muut olettivat, että Säätytalossa on vuosittainen kehysriihi. Keskustalaiset olivat sen sijaan saapuneet paikalle käymään hallitusneuvotteluita.Ei siis pelkästään sopimaan mekaanisesti valtion ensi vuoden tulo- ja menoarvion kehyksistä ja lähivuosien julkisen talouden suunnitelmasta. Keskustalaiset halusivat, että puoliväliriihessä todenteolla neuvotellaan hallituksen linjasta seuraavalle kahdelle vuodelle.Mutta oli keskustalla ilmeisesti mielessä muutakin.Neuvotteluiden kriisiyttäminen näyttää vahvasti siltä, että kyseessä oli keskustan tarkasti ennakkoon suunnittelema operaatio.Hallitus on pystynyt kahden vuoden aikana nihkeästi tekemään hallitusohjelmassa sovittuja rakenteellisia työllisyystoimia. Vielä vaikeammaksi työllisyystavoitteen saavuttaminen muuttui, kun koronakriisi iski viime vuonna.Niinpä hallitus viime vuonna siirsi työllisyystavoitteen toteutumisen tavoitetta vuodesta 2023 vuosikymmenen loppuun. Jotta homma ei näyttäisi täydelliseltä vesitykseltä, työllisyystavoitetta kuitenkin nostettiin 60 000 työllisestä 80 000:een.” ”Rinteen ja Marinin hallitusten ohjenuora on näyttänyt olevan se, että hallituksen sisäiset poliittiset ongelmat ratkotaan rahalla.” Silloin tämä keikaus kävi keskustalle. Ja Marin varmaankin oletti sen käyvän nytkin.Niinpä Sanna Marin esitti tätä samaa mallia keskustalle keskiviikkoillan kompromissiehdotuksessa. Lykätään hankalimpia rakenteellisia työllisyystoimia, mutta nostetaan työllisyyden työllisyystavoitetta. Tällä kertaa 80 000:sta 100 000:een.Keskusta sanoi kuitenkin ei.Antti Rinteen (sd) ja Sanna Marinin (sd) hallitusten ohjenuora on näyttänyt olevan se, että hallituksen sisäiset poliittiset ongelmat ratkotaan rahalla.Vuoden 2019 eduskuntavaaleissa keskusta kärsi rökäletappion ja oli jo menossa oppositioon. Antti Rinne sai sen kuitenkin houkuteltua mukaan hallitukseensa kuittaamalla kaikki keskustan keksimät kynnyskysymykset.Maatalouden kehittämisrahasto Makeralla lienee jo vaikeuksia keksiä, mihin se pystyy käyttämään kaikki keskustan sinne hankkimat rahat.Koska historia on tämä, Sdp:lle oli yllätys, että nyt puoliväliriihessä keskustalle ei enää käynytkään poliittisten kiistojen ratkominen ottamalla lisää velkaa.Sen sijaan keskusta korosti velkaantumisen taittamisen välttämättömyyttä. Lauantain puheessaan Saarikko puhui ”talonpoikaisesta taloudenpidosta”.Lisäksi Saarikko korostetusti vertasi puheessaan valtiontaloutta kotitalouteen, joka oli selvästikin piikki hallituksen vasemmistopuolueille.(Valtiontalouden velkaantumista ei pidä verrata kotitalouteen, koska valtio on periaatteessa ikuinen ja se voi maksaa vanhat velkansa ottamalla uutta lainaa. Sitä paitsi valtiolla on verotusoikeus. Tämä on fakta, jonka Saarikkokin varmasti tietää. Jostain syystä valtiontalouden vertaaminen kotitalouteen ärsyttää eniten vasemmistoa – ja todennäköisesti juuri siksi Saarikko tätä vertausta käyttikin.)Se, että keskustalle ei tällä kertaa käykään poliittisten ongelmien ratkominen rahalla, oli hallituskumppaneille yllätys. Historiassa keskusta ei ole tällä saralla ollut todellakaan puritaaninen – päinvastoin.Keskusta on nimittäin läpi vuosikymmenten tunnettu suuresta rakkaudestaan iltalypsyihin, joilla nyhdetään viimeinenkin sentti omille kannattajaryhmille. Ei tunnu olevan poliittista ongelmaa, jota ei voisi ratkaista antamalla lisää rahaa Makeralle.Mutta nyt keskusta puoliväliriihessä sanoi, että ei käy.Oikeasti keskustakaan ei varsinaisesti ole puoliväliriihessä vaatimassa toimia velkaantumisen pysäyttämiseksi. HS:n Teemu Muhonen kuvasi aiemmin lauantaina analyysissään sitä, että hallitus ei itse asiassa kiistele velanoton lopettamisesta – vaan siitä, kuinka paljon se voi lisätä velanottoa entisestään. Keskusta haluaa ottaa himpun verran vähemmän velkaa kuin hallituksen vasemmistopuolueet.Mistä keskustan ärhentely sitten pohjimmiltaan johtuu?Annika Saarikko sanoi lauantain puheessaan, että keskustan tehtävä on olla politiikassa ”tasapainottava voima”.”Tehtävämme on pitää huolta siitä, että Suomeen ei synny juoksuhautoja, vaan ymmärrämme toisiamme. Blokkipolitiikan tien ei pidä olla Suomen tie”, Saarikko sanoi.Suomen politiikan blokkiutumisesta on puhuttu pitkään. Vasemmistoliitto, Sdp ja vihreät ovat nykyään aatteellisesti hyvinkin lähellä toisiaan. Ne muodostavat punavihreän blokin.Samaan aikaan perussuomalaiset ovat menneet talouspolitiikassaan oikealle. Kokoomus ja perussuomalaiset voisivat olla se toinen blokki.Keskusta on puolestaan hahmotellut itselleen paikkaa näiden kahden blokin välissä. Se voisi tehdä yhteistyötä kumman tahansa kanssa ja näin strategisesti maksimoida oman vaikutusvaltansa. Tällaisia puhuttiin kesällä 2019, kun keskusta lähti Antti Rinteen hallitukseen.” ”Keskustan on pakko saada puoliväliriihen lopputulos näyttämään siltä, että puolueella on jotain merkitystä.” Mutta keskustalle ajatus blokkien välissä seilaamisesta on osoittautunut vaikeaksi.Keskusta meni viime vaalikaudella Juha Sipilän (kesk) johdolla reippaasti oikealle.Sipilän hallituksen tiukka talouslinja karkotti kutienkin keskustan äänestäjäkunnasta vasemman laidan. Peruskoulunopettaja, joka oli ikänsä äänestänyt keskustaa, piti Sipilän ja Anne Bernerin keskustaa itselleen vieraana.Keskusta kärsi 2019 eduskuntavaaleissa rökäletappion.Nyt Sanna Marinin hallituksessa keskusta puolestaan on karkottanut kannattajakunnastaan oikean laidan. Yrittäjä, joka on ikänsä äänestänyt keskustaa, pitää nykyistä keskustaa itselleen liian vasemmistolaisena.Eikä se peruskoulunopettaja ole myöskään palannut kannattamaan keskustaa. Kannatuskyselyissä keskustan kannatus onkin painunut ennätyksellisen alas.Eikä tässä kaikki.Keskustan historiallisesti vahva asema maakunnissa on osaltaan perustunut niin sanottuun ”tolkun puheeseen”. Keskustalaiset ovat luoneet mielikuvan, että juuri he puolustavat maakunnan ihmisten etuja Helsingin herrojen kotkotuksilta.Nyt bensan hinnasta jauhavat perussuomalaiset on viemässä tämänkin valtin keskustalta.Niinpä keskusta on pahassa pulassa.Vaikka puolueelta meni ensin vasen laita, sitten oikea ja lopulta tolkku, se yrittää vielä säilyttää itsekunnioituksensa. Siihen se ilmeisesti pyrkii virittämällä hallituskriisin.”Politiikassa ei mistään tule mitään, ellei arvosta toista. Keskustalla on oikeus näkemyksiinsä”, Saarikko sanoi lauantaina puheessaan.Puoliväliriihessä keskusta on päättänyt muistuttaa hallituskumppaneita ja suomalaisia, että silläkin on merkitystä. Sekin on olemassa.Saarikko sanoi lauantain puheessaan:”Hallitus, joka ei pysty tekemään taloudenhoitoa koskevia päätöksiä, ei pysty huolehtimaan muistakaan tehtävistään.”Sama vertaus pätee myös puolueisiin. Jos puolue ei luota itseensä, miksi äänestäjän pitäisi luottaa siihen.Tätä äänestäjien luottamusta Saarikko yrittää puoliväliriihessä palauttaa. Eikä kyse ole vain kesäkuun kuntavaaleista – niissä keskusta kärsii joka tapauksessa rökäletappion.Saarikko yrittää pitää puolueensa ylipäätään hengissä.Eikä operaatiossa ole kyse myöskään yksittäisistä päätöksistä. Keskustan pelastumisen kannalta on ihan sama, porrastetaanko puoliväliriihessä ansiosidonnaista työttömyysturvaa vai ei. Tai rikotaanko ensi vuoden budjettikehyksiä 900 miljoonalla vai 500 miljoonalla.Keskustan on vain pakko saada puoliväliriihen lopputulos näyttämään siltä, että puolueella on jotain merkitystä.Keskustan pitää pystyä palauttamaan äänestäjilleen mielikuva, että sillä sittenkin on tolkku.",3
293,"Lähiaikoina perustettavan Nato-seurantaryhmän tarkoitus on – kuten nimestä voi päätellä – seurata selonteon etenemistä eduskunnassa.Mutta kyse ei ole vain siitä.Ukrainan sodan takia turvallisuustilanne on tällä hetkellä todella epävakaa ja asiat voivat muuttua nopeastikin. Suomen mahdollisen Nato-jäsenyyden osalta on toisteltu väsymykseen asti ajoituksen merkitystä. ”Huolella mutta ei viivytellen”, on presidentti Sauli Niinistö sanonut. Tämä tarkoittaa sitä, että Suomen pitää pystyä mahdollisesti etenemään nopeastikin Nato-jäsenyyshakemuksen kanssa. Eduskunnan päätöksentekoprosessi valiokuntineen, asiantuntijoiden kuulemisineen ja mietintöineen vie kuitenkin aikansa. Jos jostain syystä ei ole mahdollista odottaa selonteon eduskuntakäsittelyn valmistumista, seurantaryhmä voi ilmaista nopeastikin eduskunnan kannan Nato-jäsenyyden hakemisesta. Ovathan siinä edustettuina kaikkien eduskuntapuolueiden johtajat. HS julkaisi keskiviikkona laajan jutun Suomen Nato-harkinnasta. Kirjoituksessa pohdittiin myös niin sanottua ”harmaata hetkeä”.Harmaalla hetkellä tarkoitetaan aikaa jäsenyyshakemuksen lähettämisen ja jäsenyyden välillä. Huolena on se, että Venäjä yrittäisi sinä aikana vaikuttaa suomalaisten turvallisuudentunteeseen, sillä Nato ei anna varsinaisia turvatakuita hakijamaalle tälle hakemuksen ja hyväksynnän väliselle ajalle. Suomi pyrkii siihen, että tuo harmaa hetki olisi mahdollisimman lyhyt. Näin ollen voisikin olla mahdollista, että turvallisuuspoliittisen selonteon eduskuntakäsittely ”jätettäisiin auki” ja seurantaryhmä ilmaisikin eduskunnan kannan jo kesken käsittelyn. Tämän kannan kuultuaan valtiojohto eli tasavallan presidentti ja hallituksen ulko- ja turvallisuuspoliittinen ministerivaliokunta (TP-utva) voisi päättää mahdollisen jäsenyyshakemuksen jättämisestä Natolle. Tämä nopeuttaisi prosessia huomattavasti – jos tilanne sitä vaatii. Eduskunnan rooli Suomen Nato-jäsenyyspäätöksessä on joka tapauksessa äärimmäisen keskeinen, mitä myös presidentti Niinistö on toistuvasti korostanut. Ylipäätään tällä hetkellä on kuitenkin vielä vähän auki, miten eduskunta käytännössä ilmaisee kantansa jäsenyyden suhteen. Vaikka selonteon täydennyksessä ei ole suositusta jäsenyyden suhteen suuntaan tahi toiseen, mikään ei tietenkään estä eduskuntaa antamasta tätä suositusta. Todennäköisin tapa lienee se, että ulkoasianvaliokunta ottaa omassa mietinnössään kantaa myös jäsenyyteen. Tästä kannasta täysistunto pääsisi äänestämään. On myös mahdollista, että seurantaryhmä kertoo kantansa joko ennen tai jälkeen täysistuntokäsittelyn. Seurantaryhmän keskeisin merkitys on kuitenkin siinä, että sen toivotaan tuovan tarvittaessa ketteryyttä ja joustavuutta eduskunnan päätöksentekoon. Riskit ovat nimittäin suuret, ja tilanteet voivat muuttua. Näin Suomi voisi toimia tarvittaessa nopeastikin Nato-jäsenyyden suhteen. Seurantaryhmän perustamisesta on puhuttu politiikan kulisseista jo useamman viikon ajan. Perustamista on viivyttänyt ilmeisesti lähinnä se, että ei ole saatu selvyyttä, pitäisikö seurantaryhmän perustamispäätös tulla hallituksesta vai eduskunnasta. Nyt päädyttiin siihen, että se tulee eduskunnasta. Se korostaa myös prosessin eduskuntavetoisuutta.",3
294,"Kokoomuksen puheenjohtaja Petteri Orpo sanoi keskiviikkona välikysymystä koskevassa tiedotustilaisuudessa, että Sanna Marinin (sd) hallitus on rikkonut ”nurkkapultit”.Nurkkapultteja käytetään käsittääkseni hirsirakentamisessa. Jos ne löystyvät, niin koko talo voi mennä vinoon – puhumattakaan siitä, että pultit rikotaan. Silloin koko hirsitalo voi varmaankin romahtaa.Näin voisi kuvitella, vaikka en hirsirakentamisesta mitään tiedäkään.Orpo on ilmeisen innostunut nurkkapulteista. Hän nimittäin puhui nurkkapulteista myös viime syksyn välikysymyspuheessaan. Se on sinänsä loogista, sillä silloin välikysymyksen teema oli ihan sama kuin nytkin: julkisen talouden kestävyys.Tämän kertaisella nurkkapulttivertauksella Orpo tarkoitti sitä, että Marinin hallituksen puoliväliriihessä tekemät päätökset vaarantavat Suomen julkisen talouden kestävyyden.Kokoomuksen, kristillisdemokraattien ja Liike Nytin välikysymysinfossa Orpo sanoi, että ”kehyksistä luopuminen ja valtiovarainministeriön roolin sivuuttaminen ovat nurkkapulttien rikkomisia, joihin on pakko kiinnittää vakava huomio”.Välikysymykseen on listattu seitsemän suoraa kysymystä hallitukselle. Yksi niistä kuuluu:Miksi hallitus vastoin omia lupauksiaan sivuuttaa työllisyyspäätösten vaikutusten tutkimustietoon perustuvan arvioinnin valtiovarainministeriössä?Kysymyksen muotoilu on kuitenkin epätarkka.Hallitus ei nimittäin ole missään vaiheessa antanut lupausta kaikkien työllisyyspäätösten arvioimisesta valtiovarainministeriössä. Näin ollen se ei ole voinut myöskään sivuuttaa omia lupauksiaan.Ja puoliväliriihessä hallitus itse asiassa eteni päinvastaiseen suuntaan. Valtiovarainministeriön rooli nimittäin tavallaan vahvistui työllisyyspäätösten arvioijana verrattuna siihen, mitä hallitus alunperin linjasi.Mutta palataan siihen kohta. Muistellaan ensin vähän vanhoja.Antti Rinteen (sd) johtamissa hallitusneuvotteluissa keväällä 2019 linjattiin, että hallituksen tavoitteena on hallituskauden aikana tehdä päätöksiä, joiden avulla työllisyys vahvistuisi 60 000 työllisellä. Nämä ovat niitä paljon irvailtuja ”päätösperäisiä työpaikkoja”.Työllisyyden vahvistamisella hallituksen oli tarkoitus tasapainottaa julkinen talous vaalikauden loppuun mennessä. Tekihän se isot pysyvät menolisäykset heti kautensa alussa.Perälaudaksi hallitusohjelmaan kirjattiin keskustan vaatimuksesta lupaus siitä, että mikäli työllisyyspäätöksiä ei saada toivottuun tahtiin sovittua, niin jo tehtyjä menolisäyksiä voidaan perua.Kevään 2019 hallitusneuvotteluissa sovittiin, että näistä 60 000 päätösperäisestä työpaikasta ensimmäiset 30 000 ovat sellaisia, jotka valtiovarainministeriö todentaa laskelmillaan. Jälkimmäiset 30 000 työpaikkaa sen sijaan voidaan todentaa myös muissa ministeriöissä.Tätä verifiointisopimusta ei jostain syystä kirjattu hallitusohjelmaan, mutta se ei muuta sitä, että hallitus on keskenään näin sopinut. Asian ovat sittemmin vahvistaneet valtiovarainministeri Matti Vanhanen (kesk) ja nykyinen pääministeri Sanna Marin.Sopimuksen vahvistaa myös entinen pääministeri Antti Rinne. Hänen mukaansa hallitusneuvotteluiden idea oli se, että työllisyysvaikutukset arvioitaisiin aiempaa enemmän siinä ministeriössä, jossa työllisyystoimet oli valmisteltukin. Alun perin tarkoitus oli Rinteen mukaan koordinoida tätä poikkihallinnollista laskentaa valtioneuvoston kansliasta käsin.Viime keväänä iski koronakriisi ja hallituksen työllisyystavoitteet menivät uusiksi. Kesällä 2020 hallitus ilmoitti nostavansa työllisyystavoitteensa 60 000:sta 80 000:een. Samalla se kuitenkin venytti tavoitteen aikataulua vuodesta 2023 vuosikymmenen loppuun.Hallitusneuvotteluissa sovittua verifiointivastuuta ei kuitenkaan viime kesänä muutettu. Tarkoitus oli edelleen edetä niin, että valtiovarainministeriö tekee puolet työllisyystavoitteen vaikutusarvioista.Syksyn 2020 budjettiriihessä hallitus teki työllisyyspäätöksiä, joiden työllisyysvaikutus oli valtiovarainministeriön arvion mukaan 31 000–33 000 työllistä.Nyt puoliväliriihessä hallitus kertoi tekevänsä työllisyystoimia, joiden myötä syntyisi peräti 40 000–44 500 uutta työllistä. Valtiovarainministeriön alustavan arvion mukaan tämä muiden ministeriöiden tekemä laskelma oli kuitenkin reippaasti yläkanttiin.Valtiovarainministeriön mukaan puoliväliriihen päätösten tuottamien lisätyöllisten määrä jäisi noin 11 000:een.Esimerkiksi opetus- ja kulttuuriministeriö arvioi puoliväliriihessä, että koko väestöä koskeva jatkuvan oppimisen uudistus lisäisi työllisten määrää 10 000–10 500:lla.Valtiovarainministeriö oli toista mieltä. Sen arvion mukaan jatkuvan oppimisen uudistus toisi vain tuhat lisätyöllistä.Näin iso ero työllisyysarviossa on tietysti outoa ja herättää perustellusti ihmetystä.Valtiovarainministeriö perustelee arvioiden eroa sillä, että sen arviot perustuvat julkisen talouden vaikutusarvioon, eikä niissä huomioida ”skenaarioita”, ”tavoitteita” ja ”potentiaalia”.Pelkkä ”toivotaan, toivotaan” -metodi ei siis riitä, vaan arvion pitää valtiovarainministeriön mukaan perustua tutkimuskirjallisuuteen, muiden maiden kokemuksiin tai johonkin muuhun analyyttiseen menetelmään.Mutta ei Marinin hallitus riko tässä ”omia lupauksiaan”, kuten välikysymyksessä todetaan. Se vain toimii kutakuinkin sen alkuperäisen hallitusneuvotteluissa sovitun mallin mukaan.Toki voi perustellusti kysyä, että onko hallituksen alkuperäisessä sopimuksessa mitään järkeä. Mutta sen mukaan hallitus on kuitenkin edennyt.Periaatteessa voi olla hyväkin, jos työllisyystoimia valmistellut ministeriö tekisi esityksestä itse myös työllisyyttä koskevan vaikutusarvion.Ongelmana on vain se, että monet ministeriöt eivät ole tottuneet niitä tekemään, ja näin ollen niissä voi olla hyvin kirjava tapa arvioida vaikutuksia.Tarkoitus kuitenkin olisi, että kaikki ministeriöt ottaisivat vähitellen käyttöön yhteneväiset tavat tehdä vaikutusarvioita. Puoliväliriihen jälkeen työ- ja elinkeinoministeriö julkaisi ministeriöille ohjeet työllisyysarvioiden tekemisen periaatteista.Hallitusneuvotteluissa 2019 sovittiin siis siitä, että vaikutusarviot tehdään puoliksi valtiovarainministeriön ja puoliksi muiden toimesta. Itse asiassa näiden valtiovarainministeriön verifioimien työpaikkojen kiintiö alkaa olla jo täynnä. Viime syksyn yli 30 000 työlliseen lisätään puoliväliriihen yli 10 000, mikä tarkoittaa yhteensä yli puolta 80 000 työpaikan tavoitteesta.Kiinnostavaa on kuitenkin se, että puoliväliriihessä sovittiin ensi syksyn budjettiriihessä tehtävän lisää työllisyyspäätöksiä, joiden pitäisi vahvistaa julkista taloutta 110 miljoonalla eurolla.Tämä linjaus on siitä kiinnostava, että ensinnäkin siinä luovuttiin teennäisestä termistä ”päätösperäiset työpaikat”. Sen sijaan tavoitteessa tarkastellaan suoraan työpaikkojen julkista taloutta vahvistavaa vaikutusta.Tämä oli olennaista siinä mielessä, että rahalla työpaikkoja pystyy luomaan. Työpaikoilla on toki itseisarvo, mutta silti hallitusohjelmassa työllisyystavoitteita perustellaan nimenomaan julkisen talouden vahvistamisella. Työllisyyttä nostamalla pitäisi pystyä rahoittamaan kaikki ne hallituksen aiemmin tekemät pysyvät menolisäykset.Koska 110 miljoonan euron työllisyystavoite on ilmaistu euroina ja vaikutuksena julkiseen talouteen, se tarkoittaa, että sen verifioinnista vastaa viime kädessä valtiovarainministeriö.Näin ollen itse asiassa tässä puoliväliriihessä käytännössä romutettiin hallitusohjelmaneuvotteluissa tehty sopimus, jonka mukaan työllisyystoimet pitäisi arvioida 50/50-periaatteella.Mutta hallitus tuskin saa oppositiolta kiitosta sopimuksen muuttamisesta, koska harva taisi ylipäätään tietää alkuperäisen sopimuksen olemassaolosta. Eikä se nurkkapulttina myöskään ole ollut ihan paras.",3
295,"Keskiviikkona julkaistun HS-gallupin mukaan vihreiden kannatus on 9,9 prosenttia. Marraskuun kyselystä kannatus on laskenut reilun prosenttiyksikön.Laskuun on vaikuttanut varmastikin ulkoministeri Pekka Haaviston (vihr) virkarikosepäilyn käsittely eduskunnan perustuslakivaliokunnassa – ja siitä poikinut jälkiselvittely, jossa vihreiden eduskuntaryhmä ei kunnostautunut.Eikä Haavisto-jupakan vaikutus näy joulukuun HS-gallupissa vielä välttämättä täysmääräisesti, sillä julkisuusmylläkkä osui vasta neljän viikon haastattelujakson loppuvaiheeseen.Haavisto on varmasti vaikuttanut vihreiden kannatuslaskuun. Mutta on siinä todennäköisesti muutakin. Puolueen ongelmat ovat nimittäin paljon syvemmällä.Vihreiden kohtalo näyttää olevan samantapainen kuin edellisessä hallituksessa perussuomalaisilla. Mutta palataan tähän vihreiden ja perussuomalaisten vertailuun vähän myöhemmin. Kerrataan ensin vähän vihreiden lähihistoriaa.Viimeksi vihreiden kannatus painui HS-gallupissa alle kymmenen prosentin heinäkuussa 2015. Siis neljä ja puoli vuotta sitten.Kesästä 2015 alkoi vihreiden nousu, jota siivittivät muun muassa Juha Sipilän (kesk) hallituksen tekemät koulutus- ja muut julkisen sektorin leikkaukset.Silloinen vihreiden puheenjohtaja Ville Niinistö osasi hyödyntää Sipilän hallituksen epäsuositut päätökset. Mutta kyse ei ollut vain siitä, sillä samalla tavalla Sdp hyötyi hallituksen epäsuosituista päätöksistä.Niinistön ansio oli se, että hän onnistui laajentamaan mielikuvaa vihreistä yhden asian ympäristöliikkeestä yleispuolueeksi.Biodiversiteetin sijaan Niinistö puhui koulutuksesta, sosiaalipolitiikasta ja ulkopolitiikastakin. Niinistön kausi huipentui kuntavaaleihin 2017, jossa vihreät teki historiansa parhaan tuloksen 12,4 prosentin kannatuksella.Mielikuva vihreistä laajeni entisestään, kun puolueen johtoon valittiin kesäkuussa 2017 Touko Aalto, joka oli profiloitunut etenkin talouspoliitikkona.Elokuussa 2017 vihreät nousi Aallon johdolla HS-gallupissa 17,5 prosentilla Suomen toiseksi suurimmaksi puolueeksi ohi Sdp:n.”On konservatiivista, säilyttävää politiikkaa, on liberaalia uudistavaa politiikkaa. On tulevaisuuteen katsovaa visioivaa politiikka ja paluuta sellaiseen, mitä ei tänä päivänä ole”, Aalto selitti gallupnousua HS:n haastattelussa.Vihreät edusti Aallon mukaan nimenomaan tätä uudistuspolitiikkaa.Tuolloin puhuttiin vakavissaan siitä, että vihreistä on tulossa uusi valtapuolue.Tutkimusyhtiö Kantar TNS:n johtaja Sakari Nurmela analysoi elokuussa 2017, että vihreät onnistuu houkuttamaan alle 40-vuotiaita äänestäjiä ratkaisukeskeisyydellään ja uusilla ideoilla. Nurmelan mukaan vihreät hyötyy luokkaäänestämisen murtumisesta ja siitä, ettei puolueella ole historiassaan vahvojen eturyhmien tai oikeisto–vasemmisto-asetelman painolastia.Vihreiden asemoituminen aatekartalla olikin erinomainen. Puolueiden teettämät puoluebarometri-tutkimuksen kertoivat, että vihreät oli liberaali kaupunkipuolue, johon suhtauduttiin myönteisesti niin oikeistolaisten kuin vasemmistolaisten äänestäjien keskuudessa.Tuolloin elokuussa 2017 Sdp:n tilanne näytti vastaavasti kovin synkältä. Yleisesti povattiin, että Sdp olisi lähivuosina marginalisoitumassa keskisuurien kaupunkien ja maakuntien eläkeläisten pienpuolueeksi.”Emme näytä enää uskottavalta vaihtoehdolta nuorelle arvoliberaalille sukupolvelle”, sanoi Sdp:n varapuheenjohtaja Sanna Marin HS:n haastattelussa 19. elokuuta 2017.Sittemmin asiat eivät menneet vihreiden kannalta ihan niin hyvin kuin kesällä 2017 näytti. Touko Aalto joutui erinäisiin yksityiselämäänsä koskeviin kohuihin. Aalto jäi syyskuussa 2018 sairauslomalle uupumuksen vuoksi ja lokakuussa ilmoitti luopuvansa puheenjohtajuudesta.Puheenjohtajan tuuraajaksi vihreät valitsi Pekka Haaviston. Kesällä 2019 vihreiden johtoon valittiin Maria Ohisalo.Jostain syystä Ohisalon kaudella vihreät on kaventunut yleispuolueesta enemmän taas kohti yhden asian ympäristöliikettä.Se on sinänsä yllättävää, sillä Ohisalo on taustaltaan köyhyystutkija, jonka leipälaji on sosiaalipolitiikka. Eikä vihreät varmastikaan ole tarkoituksella kaventanut rooliaan.Ilmastokysymykset ovat tutkimusten mukaan vihreiden äänestäjien mielestä politiikan ykkösteema – joten on sinänsä itsestään selvää, että vihreät panostavat ilmastonmuutoksesta puhumiseen.Sitä paitsi ilmastonmuutoksen vastainen taistelu on ylipäätään noussut viime vuosina vahvasti politiikan keskiöön. Vihreille on tietysti luontevaa korostaa sen merkitystä entisestään.”Ei ole kenellekään mikään uutinen, että vihreät puhuu ilmastonmuutoksesta ja sen torjunnasta paljon”, Maria Ohisalo sanoi lehtihaastattelussa syyskuussa.Ohisalon mukaan kaikki puolueet viestivät omat viestinsä, ja vihreille ilmastonmuutos on ”prioriteetti numero yksi”.Hyvä niin. Puolueilla pitää olla prioriteetteja. Mutta ongelmallisempaa on se, jos kyseessä on puolueen ainoa viesti. Ja jos kyseinen viesti ei kovin paljoa erota puoluetta muista.Vihreiden hallituskumppaneista vasemmistoliiton Li Andersson ja Sdp:n Sanna Marin puhuvat myöskin paljon ilmastonmuutoksen torjunnasta – mutta profiloituvat myös monessa muussa teemassa.Tästä päästäänkin jutun alussa mainittuun vihreiden ja perussuomalaisten vertailuun.Elokuun 2017 HS-gallupissa vihreiden kannatus nousi siis kaikkien aikojen ennätykseen, 17,5 prosenttiin.Samaisessa gallupissa perussuomalaisten kannatus oli painunut 7,0 prosenttiin. Romahdus oli raju. Eikä tilannetta helpottanut se, että kesäkuussa perussuomalaiset oli hajonnut kahtia, kun puolueen ministerit perustivat oman ryhmänsä ja sittemmin oman puolueen nimeltä Sininen tulevaisuus.Vuoden 2015 eduskuntavaaleissa perussuomalaiset oli ollut toiseksi suurin puolue 17,7 prosentin kannatuksella. Kahden vuoden hallitusvastuu oli siis syönyt perussuomalaisten kannatuksesta yli kymmenen prosenttiyksikköä.Syynä kannatuksen romahdukseen oli kannattajien pettymys.Perussuomalaiset on vihreiden tapaan yhden asian liike. Vihreillä se asia on ympäristö, perussuomalaisilla maahanmuutto. Kannattajat odottavat, että puolueen päästessä hallitukseen asiat todella muuttuvat.Näin ei ole käynyt.Vaikka Juha Sipilän hallitus kiristi Suomen maahanmuuttopolitiikkaa, kiristykset jäivät kauaksi siitä, mitä perussuomalaiset olivat ennen vaaleja ohjelmissaan ja puheissaan lupailleet.Kannattajien pettymys todennäköisesti painaa nyt vihreiden kannatusta.Ilmastotoimet ovat vihreiden kannattajille tärkein teema, mutta hallituksen ilmastoteot ovat lähinnä jääneet yleviksi kirjauksiksi hallitusohjelmaan. Kovin paljon konkreettista ei ole tapahtunut.On toki jotain – mutta ei läheskään siinä mitassa, jota vihreät ennen vaaleja lupasivat.Hallituksen työ on keskittynyt aika lailla täysin koronapandemian hoitamiseen.Vihreitä ja perussuomalaisia yhdistävät myös salkkuvalinnat.Molemmat antoivat ulkoministerin salkun palkkioksi puolueen pitkän linjan veteraanille. Vaikka Timo Soini (ps) ja Pekka Haavisto ovat kokeneita ulkopolitiikan tekijöitä, ulkoministereinä heistä ei juurikaan ollut apua puolueelleen päivänpoliittisissa väännöissä.Yhdistävänä tekijänä on myös se, että molemmat ulkoministerit joutuivat kaudellaan eduskunnassa luottamusäänestykseen.Timo Soini osallistui virkamatkallaan kesällä 2018 Kanadassa abortinvastaiseen tapahtumaan, minkä johdosta oikeuskansleri Tuomas Pöysti antoi hänelle moitteet.Haavistolle moitteet antoi puolestaan eduskunnan perustuslakivaliokunta siitä, että ulkoministeri oli halunnut siirtää virkamiehen toisiin tehtäviin erimielisyyksien jälkeen.Yhdistävänä tekijänä ulkoministereiden luottamusäänestyksessä oli myös se, että kummallakin kerralla äänestys oli hallituskumppaneille vaikea. Moni kokoomuslainen kipuili Soinin luottamuksen puolesta äänestämisen suhteen. Toisaalta monelle keskustalaiselle oli vaikeaa äänestää Haaviston luottamuksen puolesta.Luottamusäänestyksistä jäi hallitusyhteistyöhön melkoinen railo. Ja äänestäjille syntyi mielikuva, että eräiden henkilöiden ministeripestin jatkuminen on puolueelle itsetarkoituksellisen tärkeää ja todellinen prioriteetti numero yksi.Kannatuslaskussa katseet kääntyvät vääjäämättä myös puolueen puheenjohtajaan. Sinne on nytkin syytä katsoa.Maria Ohisalo ei ole vihreiden puheenjohtajana juurikaan tehnyt virheitä, mikä saattaa itse asiassa olla hänen suurin virheensä.Ohisalon korostettu varovaisuus on johtanut siihen, että hän on jäänyt julkisuudessa aika lailla pimentoon. Tilannetta ei helpota se, että pääministeri Sanna Marin tuntuu kansansuosiollaan vievän hapen hallituskumppaneilta.Joulukuun HS-gallupin taustadatasta näkee, että Sdp:lle on siirtynyt kannatusta vasemmistoliitosta ja vihreistä selvästi enemmän kuin mitä se on menettänyt niille. Marinin Sdp:stä on tullut, ainakin hetkellisesti, ”uskottava vaihtoehto nuorelle arvoliberaalille sukupolvelle”.Oikaisu kello 13.15. Aiemmin tekstissä sanottiin, että Sanna Marin oli vuonna 2017 vastavalittu Sdp:n varapuheenjohtaja. Marin valittiin ensimmäisen kerran varapuheenjohtajaksi jo edellisessä puoluekokouksessa vuonna 2014.",3
296,"Viime sunnuntaina, kuntavaalien tulosiltana, vasemmistoliiton puheenjohtaja Li Andersson yllättyi.”Ai”, Andersson vastasi, kun pyysin häneltä kommenttia siihen, että Sdp näyttää nousevan Kemissä vasemmistoliiton ohi valtuuston suurimmaksi puolueeksi.Kyseessä on valtava muutos, sillä vasemmistoliitto (ja sen edeltäjä Skdl) on ollut Kemin suurin puolue kaikissa kuntavaaleissa sotien jälkeen. Nyt se olisi menettämässä asemansa.Anderssonin ilmeestä näki, että asia oli hänelle yllätys. Ja samalla hän selvästi tiedosti sen historiallisuuden. Mutta mitäpä muuta asiaan voi siinä tilanteessa sanoa kuin ”ai”.Ja yllätys Kemin tulos taisi olla monelle muullekin.Tein kesäkuun alussa HS:n sunnuntaisivuille ison jutun  kolmen kaupungin kuntavaaliasetelmista. Kyselin ennen reissua puoluesihteereiltä ja muilta politiikan tietäjiltä, missä kunnissa oli heidän mielestään kiinnostava tilanne. Niinpä juttuun valikoituivat Kemi, Kokkola ja Alajärvi.Moni piti etukäteen hyvinkin varmana, että Kemissä Sdp ohittaa vasemmistoliiton. Mutta paikan päällä Kemissä arviot olivat varovaisempia.Jututin Kemissä demareiden keskeisiä vaikuttajia. He kaikki pitivät Sdp:n nousua suurimmaksi puolueeksi mahdollisena mutta epätodennäköisenä.Mutta niin siinä silti kävi. Vasemmistoliitto menetti kolme paikkaa ja sai 12 valtuutettua. Sdp sai yhden lisää ja nousi 13 valtuutettuun.Onkin pakko kysyä näin jälkikäteen Kemin demareilta, vedättivätkö he silloin haastattelussa etelän ihmistä.”Kyllä me ykköseksi tietysti koko ajan pyrimme. Mutta oli sen toteutuminen silti pieni yllätys”, kertoo Pekka Tiitinen puhelimessa. Hän sai 230 ääntä ja oli demareiden listan ääniharava.Kemin äänikuningas oli kuitenkin Paavo Väyrynen (kesk), joka sai peräti 566 ääntä.”Erittäin hyvä kampanja”, Väyrynen selittää vaatimattomaan tyyliinsä Kemin mittapuulla jättimäistä äänimääräänsä. Hän kirjoitti nelisivuisen vaalilehden, jota jaettiin paikallislehden välissä.Väyrysen ykkösteema oli Kemin tyhjillään olevan työväentalon pelastaminen. Onhan Kemi punainen kaupunki.Ennakkoon keskustalle povattiin Kemissä vaalitappiota, sillä moni istuva valtuutettu ei ollut tällä kertaa ehdolla. Väyrysen ansiosta keskusta kuitenkin säilytti paikkamääränsä ennallaan seitsemässä.Keskusta sai myös koko maan tasolla jonkinlaisen torjuntavoiton. Vaikka tulos oli historiallisen huono, se oli silti selvästi kannatuskyselyitä parempi.Väyrysen mukaan keskustalaisille on henkisesti iso juttu, että puolue säilyi perussuomalaisia suurempana. Samaan hengenvetoon hän kuitenkin ryhtyy moittimaan keskustan yleisesti ottaen surkeaa kannatustilannetta.”Syynä on väärä politiikka”, Väyrynen sanoo.Pitäisikö keskustan lähteä Sanna Marinin (sd) hallituksesta?”Tuo on väärä kysymys”, Väyrynen vastaa.Hänen mukaansa keskustan kannalta oikea kysymys on, millä ehdoilla puolue suostuu jatkamaan nykyisessä hallituksessa.Väyrysen mielestä keskustan pitäisi esittää lista ehdottomia vaatimuksia hallituksessa pysymisen ehdoksi. Niiden myötä hallituksen linja muuttuisi.Kokkolan kuntavaalien suuri kysymys oli Mauri Peltokangas.Peltokangas on perussuomalaisten ronskipuheinen kansanedustaja, joka toimii äärioikeistolaisen Suomen Sisu -järjestön Keski-Pohjanmaan piiripäällikkönä.Peltokangas on ollut aiemmin ehdolla Kaustisella, mutta näissä vaaleissa hän siirtyi Kokkolaan.Hänen odotettiin keräävän Kokkolassa paljon ääniä. Ja niin hän myös teki. Peltokangas sai kuntavaaleissa peräti 1 083 ääntä, mikä on lähes yhtä paljon kuin Jutta Urpilaisen äänimäärä vuoden 2017 kuntavaaleissa. Urpilainen on nykyään EU-komissaari, eikä hän ollut tällä kertaa kuntavaaleissa ehdolla.Perussuomalaiset sai Peltokankaan peesissä neljä lisäpaikkaa ja oli kolmanneksi suurin puolue keskustan ja Sdp:n jälkeen.Kaupunginvaltuuston puheenjohtaja Tiina Isotalus (sd) arvioi etukäteen demareiden kannalta Kokkolassa ratkaisevaksi sen, miten he säilyttävät asemansa Peltokankaan puristuksessa Koivuhaan alueella. 1970-luvulla rakennettu Koivuhaka on Keski-Pohjanmaan ainoa lähiö.No, katsotaan tulospalvelusta.Peltokangas keräsi lähiössä selvästi eniten ääniä. Mutta Sdp oli silti Koivuhaan suurin puolue.Uskonnollisten herätysliikkeiden vaikutus on Kokkolan alueella vahva, ja arvokysymykset näkyivät myös kuntavaaleissa.Tiina Isotaluksen jälkeen Sdp:n listalla sai eniten ääniä Emilia Teerikangas. Teerikangas on pappi, jota kirkkoherra on jo kahdesti esittänyt nimitettäväksi kappalaisen virkaan.Vaikka Teerikangas on todettu ansiovertailussa parhaaksi, seurakuntaneuvoston enemmistö on estänyt nimityksen.Syynä on ilmeisesti se, että Teerikankaan katsotaan suhtautuvan liian hyväksyvästi seksuaalivähemmistöihin. Teerikangas on valittanut sivuuttamisestaan hallinto-oikeuteen.Teerikankaan kappalaisnimitystä seurakuntaneuvostossa vastustanut Jukka Paananen valittiin Kokkolan valtuustoon kristillisdemokraattien listalta.Maanlaajuisesti tarkasteltaessa kuntavaaleissa ei tapahtunut mitään aivan tavatonta, sillä puolueiden suuruusjärjestys säilyi samana verrattuna edellisiin kuntavaaleihin. Silti monessa yksittäisessä kunnassa nähtiin isoja vallankeikauksia. Yksi tällainen paikka on Alajärvi Etelä-Pohjanmaalla.Keskustalla on ollut Alajärven kaupunginvaltuustossa iät ja ajat yli puolet paikoista. Näin ollen se on ottanut itselleen kaikki keskeiset luottamuspaikat ja päättänyt kaikesta.Näissä kuntavaaleissa keskusta kuitenkin menetti kaksi paikkaa ja samalla yksinkertaisen enemmistönsä.Uudessa 35-henkisessä valtuustossa keskustalla on 17 paikkaa, kokoomuksella ja perussuomalaisilla seitsemän, kristillisillä kaksi sekä Sdp:llä ja vihreillä molemmilla yksi.Etenkin vihreiden nousu umpikeskustalaisen kaupungin valtuustoon on historiallista. Vihreiden uusi valtuutettu on Jenni Kuisti, jota jututin silloin muutama viikko sitten. Kuisti veikkaili etukäteen, että hän saattaa mennä läpi. Ääniä tuli kuitenkin jopa enemmän kuin hän uskalsi odottaa.”Olin ajatellut, että jos kaikki menee hyvin, voin saada jopa 90 ääntä”, Kuisti kertoo puhelimessa. Ääniä tuli lopulta 97, joten ei ihme, että Kuisti kuulostaa iloiselta.Kuisti arvioi, että vihreiden nousu ensimmäisen kerran Alajärven valtuustoon on iso henkinen muutos paikkakunnalla.Erityisen kiinnostava tilanne on siksi, että vihreät saattaa päästä valtuustossa vaa’ankieliasemaan.Tarvitseehan keskusta jatkossa jonkun puolueen tuekseen saadakseen enemmistön. Toisaalta muutkaan puolueet eivät saa enemmistöä, jos kaikki eivät ole mukana. Tiedossa on siis kova vääntö luottamuspaikoista.Kuisti kertoo, että vihreiden tavoitteena on saada jonkun lautakunnan puheenjohtajuus tai joku muu merkittävä tehtävä. ”Ehkä täällä huomataan, että eivät vihreät niin pelottavia ole.”",3
297,"Ei näytä hyvältä.Näin sanoi entinen pääministeri Esko Aho (kesk) tiistaiaamuna Ylen haastattelussa. Tällä hän tarkoitti sitä, että tilanne ei Sanna Marinin (sd) hallituksen tulevaisuuden kannalta näytä hyvältä.Ahon ja vihreiden entisen kansanedustajan Osmo Soininvaaran yhteishaastattelu tuli ulos ennen kello seitsemää aamulla – tässä tapauksessa kellonajalla on merkitystä, sillä moni keskustan kansanedustaja ehti nähdä haastattelun ennen eduskuntaryhmän kokouksen alkua.Ja moni keskustaedustaja oli haastattelun myös nähnyt, näin kokouksesta kerrotaan. Ahon haastattelu tiettävästi vahvisti entisestään keskustalaisten haluja pistää hallituksessa pillit pussiin.Ahon viesti oli se, että maailmantalous on lähdössä koronakriisin jälkeen rajuun kasvuun. Suomen kannalta olisi kaikkein tärkeintä pyrkiä kaikin mahdollisin keinoin päästä tähän kasvupyrähdykseen mukaan. Valtion lisävelanotto ei Ahon mukaan tässä auta – ja itse asiassa liian löysä finanssipolitiikka voi johtaa talouden ylikuumenemiseen ja inflaation kiihtymiseen.”Ei pidä heittää bensaa tuleen”, Aho sanoi. Hänen mukaansa valtiontaloudessa pitäisikin palata taas menokehyksiin – pitäisi siis hillitä velanottoa ja leikata menoja.Hallituksen vääntö kehysriihessä on tiivistynyt kiistaan vuoden 2023 menokehyksen ylityksen tasosta. HS on kertonut, että pääministeri Sanna Marin esitti sunnuntaina vuoden 2023 ylityksen tasoksi 550 miljoonaa. Keskustan mielestä se oli liikaa.Tänä aamuna HS kertoi, että Marin on antanut uuden kompromissiesityksen, jossa ylitys olisi hieman vähemmän eli 500 miljoonaa euroa.Käytännössä keskustan ja hallituksen vasemmistopuolueiden välinen kiista koskee muutamaa sataa miljoonaa euroa. Se on valtiontalouden kokonaisuuden kannalta vähän – kuten esimerkiksi HS:n maanantaina julkaisemassa kirjoituksessa graafisesti osoitettiin.Eikä hallituksen turvekiistakaan ole euromääräisesti suuren suuri.Koska kipukohdat ovat näin pieniä, moni ulkopuolinen tarkkailija tuntuu edelleen uskovan, että sopu syntyy. Kompromissin tekemisen ei pitäisi olla ylivoimaista, koska se olisi rationaalista. Etenkin tilanteessa, jossa kaikilla hallituspuolueilla on hallituksen hajoamisvaihtoehdossa vain hävittävää.Eikä hallituksen hajoaminen kesken koronakriisin ole myöskään Suomen kannalta hyvä juttu.Mutta. Vaikka siinä ei päällisin puolin tunnukaan olevan mitään järkeä, hallitus saattaa silti kaatua.Käytännössä tämä tarkoittaisi sitä, että keskusta jättäisi hallituksen. Marinin hallitus voisi yrittää jatkaa toimimistaan vähemmistöhallituksena – mutta se tuskin onnistuisi muutamaa kuukautta pidempään.Keskustan puheenjohtaja Annika Saarikko puhui jo ennen puoliväliriihen alkua siitä, että hallituksen pitää löytää riihessä yhteinen ”näky”.Sanakirjamääritelmän mukaan näky tarkoittaa ”kuviteltua tai aivoissa olevan fyysisen ongelman aiheuttama harhakuvaa”.Harhakuvaa Saarikko ei varmastikaan tarkoittanut. Pikemminkin sitä, että hallituksella olisi yhteinen visio.Sellaista hallituksella ei tällä hetkellä ole. Eikä se sitä välttämättä pysty enää luomaankaan. Sen verran tulehtuneilta hallituspuolueiden välit tällä hetkellä vaikuttavat.Yhteinen visio on nimittäin abstrakti yleisempi näkemys politiikan suunnasta. Se ei synny vain siitä, että hallitus pääsee sopuun vuoden 2023 menokehyksen ylittävästä miljoonamäärästä.Kysymys lähentelee pikemminkin metafysiikkaa.Hallituksella pitäisi olla yhteinen tilannekuva, näkemys siitä missä Suomi on, mihin sen pitäisi mennä ja miten tätä tavoitetta voidaan parhaiten julkisen vallan toimesta avittaa.Tätä yhteistä kuvaa hallituksessa ei tällä hetkellä ole.Yhteisen tilannekuvan muodostaminen on tietysti vaikeaa, kun hallituksessa on viisi puoluetta, joiden aatepohjat ovat erilaiset. Näiden maailmankatsomuksellisten erojen yhteensovittaminen on hankalaa mutta toki mahdollista. Onnistuihan se myös kevään 2019 hallitusneuvotteluissa.Yhteisen näyn löytyminen edellyttää keskinäistä luottamusta. Eikä sitä näytä tällä hetkellä olevan. Ei sitten tippaakaan, mikä näkyy esimerkiksi siitä, miten ärtyneitä kommentteja hallituspuolueiden edustajat laukovat taustakeskusteluissa toisistaan.Näistä lähtökohdista hallituksen kompromissi vaikuttaa tällä hetkellä äärimmäisen vaikealta.Keskustalaisten mielestä vastuu on pääministeri Sanna Marinilla, jonka liikkumavaraa rajoittaa kuitenkin se, että hallituspuolueista vihreät ja vasemmistoliitto ovat myöskin varpaillaan. Jos Marin antaa keskustalle periksi, niin jompikumpi näistä voi olla puolestaan lähtökuopissaan.Esko Aho sanoi aamutelevisiossa, että kompromissia ei edes pitäisi tehdä. Siis siinä mielessä, että kaikki puolueet antavat jostain yksityiskohdasta vähän periksi ja saavat vastikkeeksi vähän lisää jostain muusta. Lopputuloksena on linja, johon kaikki ovat tyytymättömiä.Tälle ei Ahon mukaan ole kovin hyvä odotus.Aho sanoi, että yksityiskohtien sijaan hallituspuolueiden pitäisi nyt sopia pikemminkin suuresta linjasta. Niistä periaatteista, joilla hallitus tulee toimimaan seuraavat kaksi vuotta.Näistä periaatteista sopiminen on kuitenkin hyvin vaikeaa. Eikä välttämättä ole edes mahdollista, mikäli jostain ei tule neuvotteluihin jotain täysin uutta, joka saisi ne liikahtamaan kokonaan uusille raiteille.Kukaan ei vain oikein tunnu tietävän, mistä tämä uusi alku voisi löytyä.Siksi hallituksen hajoaminen on tällä hetkellä hyvinkin mahdollista. Ei välttämättä vieläkään todennäköistä, mutta hyvinkin mahdollista.Tunnelmaa ehkä kuvaa Esko Ahon aamutelevisiossa käyttämä kryptinen vertaus ”entisestä sotilaasta”.”Tämä on kuin entisen sotilaan asento. Jos se ei korjaamalla parane, niin pitää tehdä kokonaan uusi asento. Panna stoppi tällaiselle vääntämiselle ja ryhtyä katsomaan isoa kuvaa.”",3
298,"Politiikan vanhan hokeman mukaan asiat ovat sitä, miltä näyttävät.Valtiovarainministeri Katri Kulmunin  (kesk) esiintymiskoulutusta koskevassa kohussa ei itseasiassa tarvitse nojautua vanhoihin hokemiin, sillä Kulmuni on itsekin myöntänyt toimineensa väärin.Tai vähintäänkin sanonut ”ymmärtävänsä asiaa kohtaan esitetyn kritiikin”.Kulmuni  ilmoitti keskiviikkona maksavansa ministeriöille takaisin niiden hänen esiintymis- ja viestintäkoulutuksesta aiheutuneet kustannukset. Kaikkiaan näitä kustannuksia arvonlisäveroineen kertyi 56 203 euroa.Kulmuni on kertonut maksavansa kulut omasta pussistaan.Kohu käynnistyi tiistaina, kun Suomen Kuvalehti kertoi Kulmunin ostaneen viime elokuun jälkeen viestintävalmennusta viestintäkonsultti Harri Saukkomaan Tekir-yhtiöltä.Laskun maksoi ensin työ- ja elinkeinoministeriö, kun Kulmuni toimi elinkeinoministerinä. Kulmunin siirryttyä joulukuussa valtiovarainministeriksi laskutusosoitteeksi vaihtui valtiovarainministeriö.Lähtökohtaisesti keskeisten poliitikkojen ja ministereiden viestintävalmennuksessa ei ole mitään pahaa, pikemminkin päinvastoin. Demokratian kannalta on hyvä, jos päättäjät pystyvät viestimään asioista selkeästi ja ymmärrettävästi kansalaisille.Kysymys on kuitenkin siitä, kuka koulutuksen maksaa.Ministeriöiden ohjeistuksen mukaan ne voivat maksaa ministerin virkatehtäviin liittyvää koulutusta. Jos koulutus liittyy ministerin muuhun poliittiseen toimintaan, sen kustantaminen ei kuulu ministeriölle.Silloin maksajana on yleensä ollut puolue.Useimmat puolueet ovatkin ostaneet puheenjohtajalleen viestintävalmennusta esimerkiksi vaalitenttejä varten.Miksi keskusta ei sitten maksanut Kulmunin esiintymiskoulutusta?Vastaus lienee se, että viime elokuussa Kulmuni ei ollut keskustan puheenjohtaja. Hän oli vasta pyrkimässä tähän tehtävään.Tästä päästäänkin sitten siihen hokemaan asioiden olemisesta sitä, miltä ne näyttävät.Katsotaanpa vähän päivämääriä.Viime kesänä Katri Kulmuni siis pyrki keskustan puheenjohtajaksi. Vastaehdokkaana oli Antti Kaikkonen.Kulmuni avasi puheenjohtajakampanjansa 2. elokuuta 2019. Iltalehti julkaisi perjantaina valokuvan, jossa Tekirin Harri Saukkomaa istuu yleisössä kuuntelemassa Kulmunin ilmoittautumistilaisuutta.Työ- ja elinkeinoministeriön toimittamista asiakirjoista näkee, että Tekir teki tarjouksen esiintymiskoulutuksesta ministeriölle kaksi päivää myöhemmin 4. elokuuta.Sopimus ministeriön ja Tekirin välillä allekirjoitettiin 8. elokuuta.Ja kaksi päivää tämän jälkeen, 10. elokuuta, oli keskustan puheenjohtajaehdokkaiden Kulmunin ja Kaikkosen ensimmäinen väittelytilaisuus. Tämä Rovaniemellä pidetty tilaisuus käynnisti puheenjohtajakiertueen, jossa ehdokkailla oli tilaisuuksia peräti 18 paikkakunnalla.Katri Kulmuni valittiin keskustan puheenjohtajaksi puoluekokouksessa Kouvolassa 7. syyskuuta.Kun päivämääriä katsoo, ei voi olla epäilemättä, että Kulmunin viestintäkoulutus oli tarkoitettu puheenjohtajakisan väittelyitä varten. Etenkin kun Tekirin tarjouksessa erikseen todetaan, että koulutuksen yksi tarkoitus on valmentaa poliitikkoa ”kaksintaistelutilanteita varten”.Siltä asiat ainakin näyttävät.Kuten sanottua, lähtökohtaisesti on hyvä, että poliitikot saavat esiintymisvalmennusta. Kulmuni on viime päivinä kertonut kärsivänsä esiintymispelosta, joten koulutus on varmasti hyvä idea.Ministeriön tehtävä ei ole kuitenkaan maksaa koulutusta keskustan puheenjohtajakisan väittelyihin valmistautumiseen.Jos kyse oli – kuten näyttää – keskustan puheenjohtajakisaan valmentautumisesta, Kulmunin olisi ollut hankala pyytää keskustaakaan maksamaan laskua.Ainakin se olisi edellyttänyt, että vastaehdokas Antti Kaikkoselle olisi tarjottu vastaavanlaista kouluttautumisapurahaa.Suomen Kuvalehden alkuperäisessä uutisessa nostettiin esille myös tieto, että että yksi Kulmunin koulutuspäivistä oli 3. joulukuuta 2019.Kyseinen päivä oli yksi Suomen poliittisen lähihistorian dramaattisimmista. Alkuiltapäivästähän pääministeri Antti Rinne (sd) jätti eronpyyntönsä tasavallan presidentille.Päivän tapahtumista raportoitiin viestimissä tuoreeltaan äärimmäisen yksityiskohtaisesti. Jälkikäteen eri välineet julkaisivat myös ”hetki hetkeltä” -juttuja, jotka etenivät paikoin minuutin tarkkuudella. Tyyliin: kello 10.29 keskustan eduskuntaryhmän puheenjohtaja Antti Kurvinen lähetti sähköpostin.Mutta vasta nyt selvisi, että tuona dramaattisena päivänä Katri Kulmuni vietti myös kaksi tuntia Harri Saukkomaan yhtiön järjestämässä viestintävalmennuksessa.Kulmunin avustajaa haastatelleen Suomen Kuvalehden mukaan valmennuksen tavoitteena oli valmistautua illan Ylen A-studioon, jossa Kulmuni kommentoi Rinteen eroa keskustan puheenjohtajan ominaisuudessa.Sitä on vaikea pitää elinkeinoministerin virkatehtävään liittyvänä asiana.Vaikka Kulmunin  ilmoitusta rahojen maksamisesta takaisin omasta pussistaan voi sinänsä pitää ylevänä, se tuskin pysäyttää kohua.Jos kyseessä on julkisten varojen väärinkäyttö, rahojen palauttaminen ei sinänsä oikeudellisesti muuta asiaa millään tavalla.Tämän lisäksi on tietysti poliittinen vastuu.Pisimmälle vietynä se tarkoittaisi ministerin eroa tehtävästään.Tätä harkintaa Katri Kulmuni on tiettävästi parhaillaan käymässä.",3
299,"Olemme etenemässä kohti uutta normaalia.Tämä asia todellakin tuli selväksi hallituksen maanantai-illan tiedotustilaisuudessa.”Etenemmekö kohti uutta normaalia?” pääministeri Sanna Marin (sd) kysyi tilaisuuden loppupuolella.Kysymystä voinee luonnehtia retoriseksi, sillä jo aiemmin samaisessa tilaisuudessa opetusministeri Li Andersson (vas) ja sisäministeri Maria Ohisalo (vihr) olivat kertoneet, että olemme etenemässä kohti uutta normaalia.Pääministeri vastasi esittämäänsä kysymykseen itse. ”Vastaus on, että kyllä etenemme.”Uusi normaali tarkoittaa hallituksen mukaan sitä, että siihen Suomeen, jossa vielä alkuvuodesta elettiin, ei kovin pian ole paluuta.Vaikka joitain rajoituksia ollaan lähiaikoina helpottamassa, moni rajoitus pysyy voimassa toistaiseksi. Sitä paitsi jos epidemiatilanne pahenee, löysättyjä rajoituksia tullaan taas kiristämään.Toisto on poliittisen viestinnän keskeinen työkalu. Ja Sanna Marinin hallitus otti sen maanantaina oikein urakalla käyttöön.Britannian entisen pääministerin Tony Blairin viestintävelho Alastair Campbell on aikoinaan muotoillut toiston merkityksen politiikassa jokseenkin näin:Siinä vaiheessa kun poliitikko on itse täysin kyllästynyt toistelemaan yhtä ja samaa viestiä, ja toimittajat ovat vielä kyllästyneempiä kuulemaan poliitikon toistelevan sitä – niin se on itse asiassa se hetki, jolloin asiaa vasta todenteolla pitää ryhtyä toistelemaan. Campbellin ajatus on se, että vain väsymättömällä jankutuksella viesti saadaan taottua kansalaisten mieliin.Sanna Marinin hallitus on ilmeisesti kuunnellut viestintävelhoja, sillä maanantain info oli melkoista hokemista. Uuden normaalin lisäksi infossa toisteltiin rajoitusten purkamista hallitusti ja asteittain.Rajoitusten hallittu ja asteittainen purkaminen kuulostaa toki vakuuttavalta, ja onkin sitä – mutta mitä se itse asiassa tarkoittaa?Hyvä tapa testata poliittisen viestin merkitystä on kääntää asia päinvastoin.Jos hallitus olisi ”hallitun ja asteittaisen” sijaan sanonut aikovansa purkaa koronarajoituksia yhdellä rysäyksellä ja hallitsemattomasti, niin sepä vasta olisi ollut yllättävä poliittinen viesti.Rajoitusten hallittu purkaminen on siis mitä suurimmassa määrin itsestäänselvyys. Ainahan poliittisia päätöksiä pyritään toteuttamaan hallitusti – harvemmin hallitus pyrkii tieten tahtoen aiheuttamaan kaaosta.Mutta miksi ihmeessä hallitus sitten toistelee itsestäänselvyyttä?Kyse on mielikuvista.Hallitus pyrkii toistolla vakuuttamaan kansalaiset siitä, että sillä on homma hallussa ja riskit hallinnassa.”Hallittu ja asteittainen purkaminen” on poliittisena viestinä hallituksen kannalta siis looginen ja järkevä.Mutta. Samaan aikaan herää kysymys, että jos hallituksen pitää näin voimallisesti korostaa hallittua toimintaansa, niin onko todellisuus kulissien takana itse asiassa jotain muuta.Sitä paitsi vanhemmille kansalaisille voi tulla käsitteestä mieleen Harri Holkerin hallituksen (1987–1991) ohjelmassaan julistama ”hallittu rakennemuutos”, joka ei mennyt ihan putkeen.Holkerin hallittu rakennemuutos tarkoitti erinäisiä talouspoliittisia uudistuksia ja veronalennuksia, joilla piti pistää Suomen talous uuteen uskoon. Lähettipä Holkerin hallitus jokaiseen suomalaiskotiin jopa lehtisen, jossa kerrottiin verotuksen kevenevän.Holkerin hallituksen kausi päättyi historialliseen syvään lamaan.Marinin hallituksen toinen hokema maanantain infossa oli siis ”uusi normaali”. Se on käsitteenä niin sanottu oksymoron.Oksymoron tulee kreikan sanoista oksys (terävä) ja moros (tylsä). Kyseessä on ilmaisu, jossa on yhdistetty kaksi ainakin näennäisesti ristiriitaista käsitettä tai mielikuvaa. Esimerkki oksymoronista on esimerkiksi Renny Harlinin Jäätävä polte-klassikkoelokuvan nimi.Normaali tarkoittaa tavanomaista ja säännönmukaista. Uusi normaali viittaa siihen, että totutun tavanomaisen tilalle on tulossa jotain uutta tavanomaista.Se kuulosta jotenkin deterministiseltä.Determinismissä uskotaan, että kaikki tapahtuu vääjäämättä eikä mikään voi muuttaa tapahtumien syy-seuraussuhteita.Meillä on koronavirus, jonka johdosta siirrymme uuteen normaaliin. Eikä hallitus tai kukaan muukaan mahda asialle mitään.Meille nyt vain tulee luonnonvoiman tapaan tämä uusi normaali.Uudesta normaalista puhuttiin syyskuun 11. päivän terrori-iskujen jälkeen vuonna 2001. Sitä käytettiin vuoden 2008 finanssikriisin jälkeen. Siitä on puhuttu paljon nyt koronakriisissä.Käsitettä on itse asiassa käytetty lähes aina kriisiaikaan.Googlella on niin sanottu Ngram-palvelu, jonka avulla voi selvittää, miten tiheästi eri termit ovat vuosikymmenten varrella esiintyneet kirjoissa. Googlehan on digitoinnut valtavan määrän kirjoja.Testataanpa, miten yleisesti ”new normal” -termi on historiallisesti ollut käytössä.Grafiikasta näkee, että ”uusi normaali” oli suosiossa etenkin ensimmäisen maailmansodan jälkeen 1920-luvulla. Silloin käsite saattoikin ehkä kuulostaa jotenkin tuoreelta ja kekseliäältä.Enää se ei sitä ole.Uusi normaali on väsynyt klisee. Ja siksi voi ihmetellä, miksi hallitus on päättänyt ryhtyä sitä näin innokkaasti hokemaan.Etenkin kun parempaakin voisi keksiä.Sisäministeri Maria Ohisalo totesi maanantain tiedotustilaisuudessa näin:”Olemme siirtymässä kohti uutta normaalia, jossa potentiaalisesti kahden metrin turvavälit ovat arkea.”Moni media tarttuikin Ohisalon kahden metrin turvaväleihin.Hallituksen olisikin voinut kannattaa kuluneiden fraasien sijasta hyödyntää jotain uutta.Kahden metrin yhteiskunta olisi käsitteenä kuvaava ja oivaltava – ja avaisi mahdollisuuksia innovatiiviseen poliittiseen propagandaan.Onhan valtioneuvosto värvännyt nuoria somevaikuttajia avukseen kriisiviestintään. Nämä influensserit pystyisivät varmasti vääntämään kahden metrin yhteiskunnasta kekseliäitä meemejä Instagramiin ja muihin sosiaalisen median kanaviin.",3
300,"Kulttuuri- ja tiedeministeri Antti Kurvinen (kesk) kutsui opeus- ja kulttuuriministeriön (OKM) virkamiehiä koolle palaveriin maanantai-iltana. Virkamiehet olettivat, että kyseessä olisi jonkinlainen ministerin läksiäistilaisuus. Onhan Kurvinen huhtikuun lopussa vaihtamassa ministeriötä, kun hänestä tulee maa- ja metsätalousministeri.Mutta ei. Tarjolla ei ollutkaan läksiäiskakkua ja kuplajuomaa  – vaan mahdolliset yt-neuvottelut.Kurvinen kertoi nimittäin virkakunnalle, että ministeriössä ryhdytään selvittämään kahden nykyisen osaston yhdistämistä.Selvityksen kohteena on nykyisen kulttuuri- ja taidepolitiikan osaston sekä nuoriso- ja liikuntapolitiikan osaston mahdollinen yhdistäminen.Yhdistäminen oli kuulemma virkamiehille täydellinen yllätys. Ja yllätys se oli myös kyseisten osastojen sidosryhmille eli kulttuuri-, nuoriso- ja liikuntajärjestöille, jotka saavat avustusta ministeriön kautta.OKM tiedotti julkisuuteen organisaatiouudistuksen mahdollisesta alkamisesta tiistaina. Jos selvityksessä päädytään yhdistämiseen, sen arvioidaan toteutuvan loppuvuodesta 2022. Tieto osastojen mahdollisesta yhdistämisestä levisi jo maanantaina sekä ministeriön virkamiesten keskuudessa ja sidosryhmissä.Reaktio oli enemmän tai vähemmän tyrmistynyt. Suomen nuorisoalan kattojärjestö Allianssi muotoili tiistaisessa tiedotteessaan esityksen tulleen “täytenä yllätyksenä” ja kutsui sitä “heikosti perustelluksi”. Kurvinen oli kuulemma perustellut maanantain tilaisuudessa osastojen mahdollista yhdistämistä sillä, että Veikkauksen tuottojen jakotapa muuttuu.Hallitus on linjannut, että Veikkauksen valtiolle maksamat tuotot maksetaan vastaisuudessa suoraan valtion budjettiin eikä niitä ole entiseen tapaan etukäteen korvamerkitty tuensaajille. Samalla katkeaa rahapelien suora kytkös edunsaajien rahoitukseen.Kurvisen perustelu oli vähän hassu, sillä Veikkaus-tuottojen jakotavan muutoksella olisi voitu ehkä paremminkin perustella osastojen pitämistä erillään.Arpajaislakiin kirjatun jakosuhteen poistuessa kulttuurin, liikunnan ja nuorison toimialat ovat nimittäin entistä vähemmän kytköksissä toisiinsa.Miksi Kurvinen haluaa sitten yhdistää ministeriön osastot?Kyyniseen mieleen nousee ajatus, että taustalla saattaa olla kyse halusta saada Tuomo Puumala (kesk) nimitettyä uuden yhdistetyn osaston ylijohtajaksi.Puumala on Antti Kurvisen valtiosihteeri ja entinen keskustan kansanedustaja. Puumala oli ensimmäinen keskustalainen, joka putosi vuoden 2019 vaaleissa Vaasan vaalipiirin äänivertailussa.Kurvinen puolestaan pääsi viimeisenä keskustalaisena sisään eduskuntaan samaisesta vaalipiiristä. Kurvinen sai 5 459 ääntä, Puumala 5 078.Kurvisen uudelleenvalinnan kannalta saattaisikin olla hyvä, jos Puumala ei olisi ensi kevään eduskuntavaaleissa ehdolla.Puumalan siirtyminen virkauralle sopisi varmasti myös keskustalaiselle elinkeinoministerille Mika Lintilälle, joka on myös ehdolla Vaasan vaalipiirissä.OKM:ssä kulttuurin, liikunnan ja nuorison toimialat toimivat aikaisemmin yhtenä osastona. Noin kahdeksan vuotta sitten ne eriytettiin silloisen kulttuuri- ja urheiluministeri Paavo Arhinmäen (vas) johdolla.Arhinmäki perusteli asiaa silloin sillä, että erikseen toimiessaan osastoilla on omat ylijohtajansa, jolla on asiantuntemusta ja mahdollisuus keskittyä juuri oman osastonsa toimialan erityispiirteisiin.Nuoriso- ja liikuntapolitiikan osaston nykyinen ylijohtaja Esko Ranto sekä kulttuuri- ja taidepolitiikan osaston ylijohtaja Riitta Kaivosoja lähentelevät eläkeikää. Uusia ylijohtajia ollaan siis nimittämässä joka tapauksessa lähiaikoina. Tuomo Puumala voisi olla vahva kandidaatti etenkin uuden yhdistyneen osaston ylijohtajaksi, koska hänellä laajempaa kokemusta koko ministeriön hallinnonalalta valtiosihteeripestinsä takia.Yleisosaajana Puumala ei välttämättä olisi ollut yhtä vahvoilla ylijohtajan tehtävään, jos kulttuuri- ja taidepolitiikan sekä liikunta- ja nuorisopolitiikan toimialat pysyvät erillään.Ylijohtajan valinnassa olisi silloin korostettu juuri kyseisen toimialan erityisosaamista.Valtiosihteeri Tuomo Puumala oli alkuvuodesta ehdolla Olympiakomitean toimitusjohtajaksi, mutta ei tullut valituksi.",3
301,"Me haluamme valtaa.Näin kirjoitti perussuomalaisten puheenjohtaja Riikka Purra Twitterissä torstaina hehkuttaessaan puolueensa nousua kakkospaikalle Sdp:n ohi Ylen kannatuskyselyssä.Sinänsä vallan hamuaminen on itsestään selvää – sitähän puolueet pyrkivät saamaan, jotta voisivat ajaa tavoitteitaan yhteiskunnassa. Harvemmin puheenjohtajat kuitenkaan ilmaisevat asiaa näin suorasukaisesti.Moni mieluummin verhoilee vallanhalun kiertoilmaisuihin ja toteaa puolueensa olevan valmis vastuunkantoon tai jotain muuta ympäripyöreää.Purra kuitenkin sanoo suoraan: me haluamme valtaa.Se kertoo siitä, että kyselyn tulos taisi olla Purralle melkoinen helpotus.Yksittäisestä kyselystä ei pidä tehdä liian pitkälle meneviä johtopäätöksiä, minkä Ylen kysely ihan konkreettisesti taas kerran näytti. Tuoreessa kyselyssä esimerkiksi kristillisdemokraattien kannatus laski 1,1 prosenttiyksikköä, mikä on pienpuolueelle käsittämättömän suuri kannatusmuutos. Toisaalta kristillisten kannatus nousi edellisessä kuukausi sitten samaiset 1,1 prosenttiyksikköä, joten kyseessä oli mitä ilmeisimmin virhe.Yksittäisten kyselyiden kannatusmuutosten sijaan kyselyissä kannattaakin katsoa trendiä.””Perussuomalaisista on tullut selvästi näkyvin ja ärhäkin oppositiopuolue.” Perussuomalaisten trendi on ollut viime keväästä lähtien nouseva. Huhtikuussa 2022 sen kannatus oli Ylen kyselyssä 13,6 prosenttia. Nyt se on liki kuusi prosenttiyksikköä korkeampi.Sitä ei voi kuitata virhemarginaaleilla.Perussuomalaisten nousua Ylen kyselyn kakkospaikalle Sdp:n ohi ei voi pitää kovin yllättävänä. Sitä on povattu pitkin syksyä.Onhan aika ollut protesti- ja populistipuolueelle otollista. Energian hinta on noussut ja kansalaisten ostovoima heikentynyt.Koska kannatuskyselyitä johtava kokoomus on viime kuukausina ollut korostetun varovainen, perussuomalaisista on tullut selvästi näkyvin ja ärhäkin oppositiopuolue, joka on haastanut hallitusta milloin mistäkin. Viimeksi ennen joulua hallitus pääsi vastaamaan perussuomalaisten välikysymykseen katu- ja jengiväkivallasta.Purra on ollut puheenjohtajana ahkera – sitä ei varmasti kukaan kiistä. Hän kiertää todella paljon Suomea. Purran johdolla perussuomalaiset on myös tehnyt ohjelmatyötä enemmän kuin koskaan – tai näin voi ainakin päätellä siitä, että se on julkaissut uusi ohjelmapapereita harva se viikko pitkin syksyä.Riikka Purra on nyt johtanut perussuomalaisia noin puolitoista vuotta. Alku oli hänelle hankala, sillä hän seurasi tehtävässään Jussi Halla-ahoa, jolla on puolueessa messiasmainen asema. Purran johdolla puolueen kannatus laski syksyn 2021 ja aluevaalitkin menivät enemmän tai vähemmän penkin alle alkuvuodesta 2022. Ja vaikka puolueen kannatus onkin noussut loppukeväästä lähtien, niin nousu on ollut aika hidasta – etenkin kun ottaa huomioon suotuisat ulkoiset tekijät.Siksi voisi veikata, että tämänpäiväinen Ylen kannatuskysely on Purralle todellakin melkoinen helpotus. Puheenjohtajakauden alkua leimannut puolueen sisäinen kitinä alkaa hiljetä ja samalla hyvät kannatuskyselytulokset innostavat porukkaa vaalikentillä. Perussuomalaiset on poikkeuksellinen puolue siinä, että vaikka sen kannatus kyselyissä heittelehtii rajustikin, sen eduskuntavaalitulokset ovat olleet hämmästyttävän tasaiset – itse asiassa tasaisemmat kuin millään muulla suurella puolueella.Vuoden 2011 eduskuntavaaleissa perussuomalaiset sai 560 075 ääntä. Vuonna 2015 se sai 524 054 ääntä ja viime vaaleissa 538 805 ääntä.Näin ollen perussuomalaiset voivat lähteä suhteellisen luottavaisina huhtikuun eduskuntavaaleihin.Samaan aikaan pitää kuitenkin muistaa, että vaalit eivät ole veljiä keskenään.Kuluva vaalikausi on ollut monella tavalla hyvin poikkeuksellinen, sillä kriisit ovat seuranneet toistaan.Jos katsoo Ylen kannatuskyselyn kehitystä pidemmällä tähtäimellä, se kertoo, että kriisit eivät tee perussuomalaisten kannatukselle hyvää. Puolueen kannatus kääntyi jyrkkään laskuun helmikuun 2020 jälkeen, kun koronapandemia puhkesi. Kannatus laski myös reippaasti alkukeväästä 2022, kun Venäjä aloitti suurhyökkäyksen Ukrainaan.Tästä voisi päätellä, että kriisin hetkellä kansalaiset kääntyvät herkästi vakiintuneempien valtionhoitajapuolueiden suuntaan.Tämä saattaa olla perussuomalaisille ongelma huhtikuun 2023 vaaleissa, sillä kumpikaan kriisi – Ukrainan sota ja koronapandemia – ei ole missään nimessä vielä ohi.Moni äänestäjä on huolissaan tulevaisuudestaan. Eikä kukaan ei vielä tiedä, miten yleinen pelon ja huolen ilmapiiri vaikuttaa ihmisiin äänestyskopissa.Tällaisessa poikkeuksellisessa tilanteessa ei välttämättä riitä pelkkä vallan haluaminen vaan puolueiden pitää pystyä tarjoamaan myös turvaa ja ratkaisuja.Kevään eduskuntavaalit voivat olla hyvin yllätykselliset.",3
302,"Tänään lauantaina Sdp kokoontuu pitämään sääntömääräistä puoluekokoustaan Tampereelle. Sunnuntaiaamuna puoli kymmenen jälkeen Sanna Marin valitaan puolueen uudeksi puheenjohtajaksi. Vastaehdokkaita ei ole, joten Marinin valinta on jo nyt kukitusta vaille selvä.Lieneekin siis hyvä aika pohtia, mihin suuntaan Sanna Marin aikoo lähteä viemään puoluetta.Jotain vihiä asiasta voi löytää esimerkiksi Sdp:n puoluekokousaloitteista.Puolueilla on aloitteissa omanlaisensa perinteet.Esimerkiksi kokoomuksen puoluekokouksissa kuullaan aina kokoomusnuorten aloite, jossa vaaditaan viinejä ruokakauppoihin ja tasaveroa. Keskustan kokouksissa esitetään ammattiliittojen jäsenmaksujen verovähennyskelpoisuuden poistamista.Sdp:n vastaava traditio on aloite kuuden tunnin päivittäiseen työaikaan siirtymisestä.Sdp:n vuoden 1972 puoluekokouksessa kuuden tunnin työaikaa esitti Maunulan sosialidemokraatit ry.”Tekniikan kehittyessä ja automaation työntyessä yhä voimakkaammin esille tulee kysymys työajan lyhentämisestä nykyisestään hyvin ajankohtaiseksi”, Maunulan demarit kirjoittivat. Aloitteessa ounasteltiin, että kehityksen myötä viisipäiväisestä viikosta siirrytään pian nelipäiväiseen ja sittemmin kolmipäiväiseen.Maunulan demarit esittivät, että puoluekokous velvoittaisi puolueen johdon aktiivisesti paneutumaan työaikakysymykseen ja tutkituttamaan eri ratkaisuvaihtoehdot mahdollisimman pikaisesti.Sdp:n johto varmaankin aktiivisesti paneutui asiaan, mutta sen kummempaa asiassa ei tapahtunut.Sitkeästi kuitenkin puoluekokouksesta toiseen asiasta on tehty uusi aloite.Työajan lyhentämistä on esitetty Sdp:n puoluekokouksissa ainakin vuosina 2010, 2012, 2014 ja 2017. Puoluekokous ei ole yhtynyt aloitteisiin.Vuonna 2017 puoluekokous muistutti päätöksessään, että työajan lyhentämisestä on mahdollista sopia jo nykylain ja työehtosopimusten puitteissa. Puoluekokous päätti, että Sdp ei kannata kaikille suunnattua lakisääteistä työajan lyhentämistä.Se kuitenkin lisäsi päätökseensä lauseen, jonka mukaan ”pidemmällä aikavälillä” vuosityöajan lyhentäminen on Sdp:n tavoitteena.Sen jälkeen asiasta ei kuulunut mitään.Ei ennen kuin vuosi sitten elokuussa Sdp:n 120-vuotisjuhlissa.Juhlan paneelikeskustelussa visioitiin sosiaalidemokratian tulevaisuutta. Silloinen liikenne- ja viestintäministeri ja Sdp:n varapuheenjohtaja Sanna Marin kysyi paneelissa, eikö neljän päivän työviikko tai kuuden tunnin työpäivä voisi olla Sdp:n seuraava tavoite.Olihan Sdp aikoinaan taistellut työläisille kahdeksan tunnin työpäivänkin. Se oli kirjattu jo vuoden 1903 Forssan ohjelman tavoitteeksi.”Onko se kahdeksan tuntia se lopullinen totuus? Minun mielestäni ihmiset ansaitsevat enemmän aikaa perheittensä, läheistensä, harrastusten ja sivistyksen parissa. Tämä voisi olla se seuraava askel meille työelämässä”, Marin sanoi paneelissa.Kun Demokraatti uutisoi lausunnosta, siitä nousi kova poru.Kokoomuksen kansanedustaja Arto Satonen kysyi Twitterissä, elääkö Sdp lainkaan reaalimaailmassa. Keskuskauppakamarin toimitusjohtaja Juho Romakkaniemi ironisoi, että miksi ei saman tien nolla tuntia nollana päivänä viikossa.Koska perinteet ovat tärkeitä, niin Sdp:n tänään alkavalle puoluekokoukselle on jälleen tehty aloite kuuden tunnin työpäivästä.Tällä kertaa tilanne kuitenkin poikkeaa aiemmista kokouksista.Tämänkertaisessa aloitteessa esitetään, että hallitus tekisi jo tällä vaalikaudella laajan kokeilun kuuden tunnin työpäivästä yhdessä työmarkkinajärjestöjen kanssa.Lisäksi samaisen aloitteen mukaan Sdp:n pitäisi ottaa pitkän tähtäimen tavoitteekseen kuuden tunnin työpäivään siirtymisen ansiotasoa laskematta ja ryhtyä valmistelemaan asiaa jo alkavalla puoluekokouskaudella 2020–2023.Kiinnostavaa on se, että tällä kertaa myös Sdp:n puoluehallitus esittää puoluekokoukselle aloitteen hyväksymistä.Aiemmissa puoluekokouksissa puoluehallitus on suhtautunut suhteellisen nihkeästi työajan lyhentämiseen. Nyt se on kuitenkin tehnyt puoluekokoukselle myönteisen päätösesityksen ”työajan lyhentämisestä / työelämän joustoista”.Puoluehallituksen päätösesityksen mukaan työntekijän oikeuksia vaikuttaa omiin työaikoihin pitää lisätä. ”Erilaisten joustojen mahdollisuuksia pitää tutkia ja selvittää laajasti”, päätösesityksessä todetaan.Tiettävästi puoluekokousedustajia on lobattu ahkerasti hyväksymään työaika-aloite, ja ennakkoarvioiden mukaan se saattaa hyvinkin tulla kokouksessa hyväksytyksi.Sdp on siirtymässä Sanna Marinin aikaan.",3
303,"Kuluneella viikolla viestimissä on uutisoitu puoluebarometrin salaisesta osuudesta, jonka jotkut toimittajat kertovat ”nähneensä” tai ”saaneensa haltuunsa”.Liityn nyt joukon jatkoksi, sillä minäkin olen päässyt sitä hypistelemään.Eniten tohkeissaan tämänkertaisesta puoluebarometristä ovat olleet kokoomuslaiset, eikä ihme, nousihan kokoomus barometrin imagovertailussa ykköspaikalle. Muutos edelliseen, viime keväänä tehtyyn kyselyyn on  kokoomuksen osalta iso.Kun barometrissä kysyttiin kansalaisilta, miten ”taitavia ja aikaansaavia” puolueet ovat, kokoomus nousi ykköseksi. Vielä keväällä se oli tässä listauksessa neljäs.Vastaajien mielestä kokoomuksella on ”järkeviä ja toteuttamiskelpoisia ehdotuksia”. He myös arvioivat, että kokoomus on puolueista eniten ”yhteiskuntaa uudistava”.Kokoomus oli puoluebarometrin imago-osuudessa ykkösenä kahdeksalla eri osa-alueella, ja siksi se oli kokonaisimagoltaan selkeästi paras.Viimeksi kokoomus on ollut puoluebarometrin imagovertailun kärjessä vuonna 2012. Siitä on siis peräti yhdeksän vuotta. Vuonna 2012 kokoomus oli voimainsa tunnossa: Alkuvuodesta Sauli Niinistö oli valittu presidentiksi. Pääministerinä oli Jyrki Katainen. Hänet oli valittu kesällä puolueen johtoon ilman vastaehdokasta. Se oli hänen viides kaksivuotiskautensa kokoomuksen johdossa.Vuonna 2012 puhuttiin ihan vakavissaan kokoomuksen hegemoniasta ja paradigman muutoksesta.Ajan henkeä kuvasi esimerkki, jonka Katainen kertoi puoluekokouspuheessaan. Hänen mummonsa oli leiponut 1970-luvulla Kuopiossa myyjäisiin karjalanpiirakoita ja munkkeja. Myyjäisrahoilla autettiin Biafran lapsia.”Kuvitelkaa”, Katainen sanoi. ”Vanhat rouvat keräsivät rahaa Biafran lapsille. Sen sijaan että he olisivat menneet Eduskuntatalon eteen vaatimaan lisää kehitysmäärärahoja, he järjestivät myyjäiset, koska kokivat, että se on oikein.”Tekivät itse. Koska kokivat sen olevan oikein. Vaikka Kataisen mummoesimerkki voi kuulostaa vähän hassulta, siihen tiivistyi kokoomuksen viesti. Se korosti kollektiivisuuden sijaan yritteliäisyyttä ja yksilön vastuuta. Viesti puri, sillä koko yhteiskunnan arvioitiin olevan yleisestikin porvarillistumassa.Syksyllä 2012 kokoomus oli kuntavaaleissa suurin puolue.Kokoomus ei liene koskaan historiassaan ollut niin vahva kuin vuonna 2012. Siksi onkin kiinnostavaa, että sen imago on nyt puoluebarometrissä yhtä vahva kuin tuolloin kultakaudella.Yllättävää se on siksi, että eihän siitä ole kuin vajaa vuosi, kun viestimet olivat täynnä analyysejä kokoomuksen kriisistä. Vielä alkuvuodesta 2021 kokoomus oli kannatuskyselyissä vasta kolmantena, kaukana Sdp:n ja perussuomalaisten takana.Kokoomusta repi samoihin aikoihin ideologinen mittelö arvoliberaalien ja -konservatiivien välillä. Se huipentui, kun Kirsi Piha luopui pormestariehdokkuudesta Helsingissä.Kokoomus ei tuntunut saavan millään otetta oppositiopolitiikasta. Se sekoili EU-elvytyspakettilinjansa kanssa. Julkisuudessa keskusteltiin enemmän kokoomuksen persuuntumisesta ja rajapinnoista kuin puolueen politiikan sisällöistä.Puheenjohtaja Petteri Orpoa pidettiin liian harmaana ja heikkona johtajana.Nyt kaikki on kuin taikaiskusta toisin.Kokoomus patsastelee kannatuskyselyiden kärjessä, ja Orpokin näyttää kansalaisten silmissä hyvältä johtajalta, näin ainakin puoluebarometri kertoo. Barometrissä kansalaiset arvioivat, että kokoomuksella on juuri nyt kaikista puolueista taitavin johto.Vielä viime keväänä samaisessa barometrissä suomalaiset arvioivat, että kolmella puolueella on kokoomusta taitavampi johto. Ykkösenä oli Sdp. Tuoreimmassa mittauksessa Sanna Marinin johtama Sdp oli johdon taitavuusvertailussa vasta neljäs.Mitä ihmettä kokoomukselle oikein on tapahtunut?Ei mitään. Se lienee helpoin vastaus – ja on varmasti pitkälti totta. Kokoomuksen suosiota on siivittänyt Marinin hallituksen säheltäminen ja jatkuva sisäinen riitely. Politiikan lainalaisuuksiin kun kuuluu se, että pääministeripuolueen kannatus tuppaa laskemaan. Oppositiossa kannatus yleensä nousee. Suuri osa kansalaisista ei ole kovin kiinnostunut politiikasta. He toivovat, että päättäjät hoitaisivat tehtävänsä huolellisesti ja vastuullisesti,  jotta tavallisten kansalaisten ei tarvitsisi kantaa huolta asioista. Siksi monia ihmisiä tuntuu harmittavan hallituksen riitely. Se näyttää pikkusieluiselta pelaamiselta ja irtopisteiden keruulta. Tätä tulkintaa tukee se, että kannatuskyselyissä riitely näyttää lähes järjestään laskevan riitapukarien kannatusta.Kokoomus on siis varmasti hyötynyt hallituksen moneen otteeseen sekavalta vaikuttaneesta toiminnasta.Viimeisin esimerkki sekoilusta nähtiin tällä viikolla, kun hallitus ei saanut aikaiseksi yksimielistä kantaa EU:n taksonomiaesityksestä. Vihreät ja vasemmistoliitto jättivät EU-ministerivaliokunnan esitykseen eriävän mielipiteen, mitä voi pitää hyvin poikkeuksellisena. Etenkin kun keskustalaiset kävivät kuulemma eduskunnassa kyselemässä oppositiolta tukea esitykselle. Orpo kirjoitti Facebookissa keskiviikkona, että Marinin hallitus käyttäytyy kuin vähemmistöhallitus. Hakee siis oppositiolta tukea, kun omat rivit eivät pysy suorassa.Hallitus käyttäytyy kuin vähemmistöhallitus. Sen lisäksi se näyttää myös pyrkivän tekemään opposition tarpeettomaksi. Kerta toisensa jälkeen kovinta kritiikkiä hallitukselle tuntuu tulevan sen omista riveistä.Keskiviikkona keskustan puheenjohtaja Annika Saarikko moitti pääministeri Marinin toimintaa metsäpolitiikkaan liittyvässä EU:n taksonomia-asiassa.”Pääministeri ei tässä kokonaisuudessa onnistunut, vaan hallitus on nyt eripurainen”, Saarikko sanoi.Torstaina Saarikko pyysi sanomisiaan Marinilta anteeksi. Kokoomuslaiset itse korostavat omia ansioitaan kannatuksensa nousussa. Puolueessa on toki tehty ohjelmatyötä, mutta sen vaikutusta kannatusnousuun on mahdotonta arvioida. Selkein hyöty ohjelmatyöstä lienee se, että puolue on saanut oppositiopolitiikkaansa selkeyttä ja yksiäänisyyttä.Kokoomus ei enää puhu vertauskuvin Ylä-Savon mummoista ja Biafran lapsista, vaan se puhuu taloudesta. Sillä on vain yksi viesti: Hallituksen talouspolitiikka on vastuutonta. Ja velka on synti.Talouskurin hokemista puolue aikoo varmasti jatkaa vaalikauden loppuun, sillä viesti tuntuu purevan. Moni suomalainen näyttää jakavan kokoomuksen kauhukuvat velkaantumisen vaaroista. Kesän kuntavaaleissa kokoomus tuli talouspuheen siivittämänä ykkösenä maaliin.Vaikka kokoomuksen sisäinen aatteellinen taistelu liberaalien ja konservatiivien välillä päättyi viime keväänä ratkaisemattomaan pattitilanteeseen, jupakka saattoi olla Petteri Orpon onni. Kokoomuslähteiden mukaan Orpo joutui hankalassa tilanteessa ensimmäisen kerran puheenjohtajakaudellaan toden teolla johtamaan puoluettaan.Se, että johtaja johtaa, lienee paras keino saada hänet näyttämään taitavalta johtajalta.",3
304,"Uusi puheenjohtaja Annika Saarikko kertoi viikonlopun puoluekokouksessa kutsuvansa keskustaa ”keskustaliitoksi”.Tällä hän kertoi tarkoittavansa sitä, että keskustassa pitää pystyä hyväksymään keskustalaisten erilaiset näkemykset ja antaa niille tilaa – kunhan isoista asioista ollaan samaa mieltä.”Keskusta ei voi koskaan olla yksi. Keskusta on aina monta – monta ihmistä, ja siksi myös montaa mieltä saman aatteen alla”, Saarikko sanoi.Kirjoitin sunnuntaina Saarikon keskustaliittopuheista kolumnin.Kolumnini julkaisun jälkeen Maaseudun Tulevaisuuden entinen päätoimittaja Lauri Kontro muistutti Twitterissä, että keskustaliitto ei ole uusi termi. Se oli suosituin vaihtoehto uudeksi nimeksi, kun maalaisliitto muutti nimensä vuonna 1965.Nimeä ei kuitenkaan voitu ottaa käyttöön, sillä samanniminen yhdistys oli jo olemassa.Keskustaveteraani Seppo Kääriäinen kertoi Twitterissä, että keskustapuolue oli myös vuonna 1988 kaavaillut puolueen uudeksi nimeksi keskustaliittoa.Kiinnostuin Kontron ja Kääriäisen viesteistä sen verran, että päätin selvittää, mikä se Keskustaliitto oikeastaan on.Selvisi, että kyseessä on yhdistys, joka on riivannut keskustaa jo vuosikymmenten ajan.Hypätään siis 55 vuotta taaksepäin, kevääseen 1965.Vaikka vuosikymmenet kuluvat, niin yksi asia ei koskaan muutu: puhe keskustan kuolemasta.”Tiedot maalaisliiton kuolemasta ovat mitä suurimmassa määrin ennenaikaisia ja liioiteltuja. Maalaisliitto ei voi kuolla”, maalaisliiton puheenjohtaja ja pääministeri Johannes Virolainen sanoi puheessaan huhtikuun alussa 1965.Virolainen vastasi puheessaan sosiaalipoliitikko Pekka Kuuselle (sd) joka oli hieman aiemmin jossain puheessaan povannut maalaisliiton kuolemaa. Syynä olivat rakennemuutos ja kaupungistuminen.Maanviljelijäväestön määrä väheni tuolloin 1960-luvulla nopeaan tahtiin.Selvitäkseen maalaisliiton piti saada ääniä kaupungeissakin. Niinpä puolueen johdossa oli virinnyt ajatus puolueen nimen vaihtamisesta. Maalaisliiton ei uskottu houkuttelevan riittävästi äänestäjiä kaupungeissa.”Jos maalaisliitto alkaa menettää äänestäjiään, eivätkä sen pyrkimykset saada jalansijaa asutuskeskuksissa onnistu, niin se merkitsee vallankumousta Suomen politiikassa”, Johannes Virolainen perusteli nimivaihdosta keskustan puoluevaltuuston kokouksessa.Vallankumouksella hän tarkoitti pysyvän vasemmistoenemmistön syntymistä eduskuntaan.Vain muuttumalla yleispuolueeksi maalaisliitto voisi Virolaisen mukaan estää vasemmiston ylivallan. Tätä muutosta edistäisi myös nimen muuttaminen.Maalaisliiton nimenmuutos oli käynnistynyt alkuvuodesta 1965, kun puoluejohto lähetti nimiasiasta kyselyn paikallisosastoille. Niistä 82 prosenttia kannatti nimen muuttamista. Ykkössuosikki uudeksi nimeksi oli keskustaliitto.Niinpä puoluevaltuuston kokouksessa kannatettiin ylimääräisen puoluekokouksen koolle kutsumista nimen muuttamiseksi keskustaliitoksi.Mutta.Vasta puoluevaltuuston kokouksen jälkeen selvisi, että keskustaliitto-nimi oli jo käytössä. Se oli rekisteröity erään toisen yhdistyksen nimeksi.Puoluetoimistolla oli tehty karmea moka ja unohdettu tarkistaa nimiasia yhdistysrekisteristä.Keskustaliitto-niminen yhdistys oli rekisteröity 20. lokakuuta vuonna 1961. Rekisteröijinä olivat kansanpuolueeseen kuuluva toimitusjohtaja Heikki Niemelä sekä oikeusneuvosmies Henrik Boehm ja Runar Berttula. Yhdistyksen tarkoitus oli sääntöjensä mukaan hoitaa keskiryhmiin kuuluvan väestön yhteiskunnallista ja kulttuuritoimintaa.Keskustaliitto ilmoitti yksiselitteisesti, että se ei luovu nimestään.Niinpä maalaisliitto joutui tyytymään kakkosvaihtoehtoon eli keskustapuolueeseen.Syksyllä 1965 järjestetyssä ylimääräisessä puoluekokouksessa käytiin nimenvaihdoksesta räväkkä keskustelu, jota selostettiin hyvin yksityiskohtaisesti Helsingin Sanomien uutisessa. Koska keskustelu oli niin kiehtova, en malta olla siteeraamatta puheenvuoroja.Nimenvaihdosta kannattaneet kokousedustajat korostivat puheenvuoroissaan sitä, että puolueen pitää nimeltään ja ohjelmaltaan vastata kehityksen kulkua. Koska maalaisliitto on nimenä liian rajoittavana, nimenmuutoksella voitaisiin näitä raja-aitoja poistaa. Korostettiin myös moneen otteeseen, että nimen muuttaminen ei tarkoita puolueen politiikan ja ohjelman muuttamista.Moni oli kuitenkin toista mieltä.Maanviljelysneuvos Einari Karvetti Varsinais-Suomesta arvioi nimenmuutoksen johtavan vääjäämättä myös puolueen linjan vaihtumiseen. Karvetti sanoi, että näin ei välttämättä käy puolueen nykyisen johdon aikana, mutta myöhemmin tilanne voisi muuttua.”Puolueeseen on tulossa nuoria miehiä, leuka- ja naamapartaisia, ja nämä miehet ovat valmiita muutoksiin”, Karvetti varoitteli. ”He ajattelevat toisin kuin me. He haluavat muuttaa puolueen ohjelman ja päästä vallan kahvaan kiinni.”Keijo Kitola Varsinais-Suomesta tyrmäsi myöskin nimenvaihdoksen. Hänen mielestään ne, jotka tuntevat alemmuuskomplekseja nimen vuoksi, voivat perustaa keskustapuolueen.”Mutta antakaa meidän pitää nimi maalaisliitto”, Kitola sanoi.Sen jälkeen Kitola haukkui pääministeri Johannes Virolaisen palkankorotuksen ja kysyi, onko se köyhien ihmisten etujen ajamista.Kainuun edustaja Mäkelä ilmoitti kantansa olevan jyrkkä. ”Me emme pyydä apua kaupungeista.”Etelä-Hämeen edustaja Laitinen puolestaan pelkäsi, että maalaisliiton eduskuntaryhmän toimintamahdollisuudet heikkenevät, jos sinne tulee ”henkilöitä ulkopuolelta”. ”Sitä mukaa kuin saamme kuluttajaväestön edustajia ryhmään, talonpojan ääni heikkenee”, Laitinen sanoi.Oulun edustaja haukkui puoluejohdon ja ministerit. ”Murheella totean, että te kansankynttilät olette tehneet maanviljelijöistä toisen luokan kansalaisia. Te maalaisliittolaiset ministerit olette herrojen kanssa marjassa”, hän totesi.Pohjois-Savon edustaja Nuutinen ihmetteli, miksi maalaisliitto-nimi ei enää kelpaa.”Ottakaa huomioon, että jos joku beatlestukka tai lättähattu ryhtyy ajamaan minun asiaani, niin tiedättekö, pystyykö hän siihen”, Nuutinen totesi.Purnauksesta huolimatta nimenmuutos meni puoluekokouksessa läpi selvin äänin. Ääniä annettiin 1 169, joista keskustapuoluetta kannatti 1 036.Seuraavan kerran keskustaliitto-nimi nousi esille vuonna 1982, kun liberaalinen kansanpuolue (Lkp) liittyi keskustapuolueen jäsenjärjestöksi.Joku oli esittänyt yhdistyneen puolueen nimeksi keskustaliittoa. Ajatuksena oli ilmeisesti se, että tähän liittoon voisi liittyä myös muita keskiryhmien puolueita kuten esimerkiksi Rkp ja kristilliset.Moni liberaali närkästyi yhdistymisestä ja erosi puolueesta, sillä he katsoivat yhdistymisen tarkoittavan irtisanoutumista liberalismin aatteessa.Yksi eronneista oli Lkp:n varapuheenjohtaja Paavo Nikula.Samalla Nikula kielsi Lkp:ltä ja keskustapuolueelta keskustaliitto-nimen käytön. Nikula oli nimittäin sen vuonna 1961 rekisteröidyn Keskustaliiton sihteeri.Nikula totesi Keskustaliiton kannan olevan, ettei Lkp:n liittyminen Keskustapuolueen alajärjestöksi merkitse sellaista poliittisten voimien kokoamista, jota Keskustaliiton pitäisi tukea antamalla nimensä hankkeen käyttöön.Seuraavan kerran Keskustaliitto pääsi sotkemaan keskustapuolueen nimiasiat vuonna 1988.Keskustapuolue kaavaili lyhentävänsä nimensä keskustaksi. Tällä kertaa puoluetoimistolla oli etukäteen varmistettu, että millään yhdistyksellä ei ole käytössä nimeä Keskusta.Yhdistysrekisteritoimisto kuitenkin ilmoitti, että aika monen olemassa olevan yhdistyksen nimi on aika lähellä keskustaa.Lähimpänä oli toimiston mukaan Keskustaliitto ry.Ilta-Sanomat haastatteli Keskustaliiton puheenjohtajaa Henrik Boehmia, joka kertoi yhdistyksen pitäneen muutamaa päivää aikaisemmin vuosikokouksensa ja ottaneen siellä kantaa myös keskustapuolueen nimihankkeeseen.”Kyllä näissä nimissä on sekaantumisen vaara. Totesimme kokouksessa yksimielisesti, että nimet ovat liian samanlaisia”, Boehm sanoi lehdessä. Yhdistys ei siis edelleenkään antaisi nimeään maalaisliitolle.Boehm kuvaili lehdessä, että Keskustaliitto on keskustelukerho, jossa keskustellaan poliittisista ongelmista ja pyritään vaikuttamaan niiden ratkaisuihin.”Emme ole väyrysläisiä”, Boehm sanoi. Tällä määrittelyllä hän viittasi siihen, että Keskustaliitto ei ole keskustan linjoilla. Paavo Väyrynen toimi tuolloin keskustapuolueen puheenjohtajana.Boehmin mukaan Keskustaliitto kokoontuu ”suhteellisen harvoin”. Yhdistyksen jäsenmäärää hän ei halunnut kertoa.Niinpä keskustapuolue joutui taas taipumaan. Se joutui ottamaan nimeensä lisäsanan erottuakseen Keskustaliitosta.Puolueesta tuli vuonna 1988 Suomen Keskusta.Sittemmin nimirintamalla on ollut hiljaisempaa. Suomen Keskusta ei ole itse asiassa 32 vuoteen vaihtanut nimeään.Saarikon puheet voi kuitenkin halutessaan tulkita niin, että nyt voisi olla taas aika. Ainakin puolueen kriisi on niin syvä, että kaikenlaista temppua saattaisi kannattaa yrittää.Patentti ja rekisterihallituksen yhdistysrekisteristä selviää, että Keskustaliitto-yhdistyksen toiminta on lakannut.Keskustaliitto-nimi olisi siis käytettävissä.Annika Saarikko voisi nyt saattaa loppuun sen, minkä Johannes Virolainen 55 vuotta sitten aloitti.Maalaisliitosta voisi vihdoinkin tulla keskustaliitto.xxxJälkikirjoitus: Pari tuntia tämän jutun ilmestymisen jälkeen taidehistorian emeritaprofessori Riitta Nikula otti yhteyttä. Hän halusi vielä vähän täydentää tarinaa.Koko vuosikymmeniä jatkunut nimisotku johtui Nikulan mukaan eräästä kohtaamisesta eduskunnan kuppilassa.Nikula kertoi, että Keskustaliiton perusti hänen isänsä Harras Kyttä vuonna 1961.Hovioikeudenneuvos Harras Kyttä toimi Suomen Kansanpuolueen kansanedustaja vuosina 1951–1964.Syksyllä 1961 maalaisliiton Johannes Virolainen tuli Harras Kytän luokse eduskunnan kuppilassa ja ilmoitti, että kun maalaisliitto vaihtaa nimensä keskustaliitoksi, maassa ei enää riitä kansanpuolueelle äänestäjiä ollenkaan.Nikulan mukaan Harras Kyttä lähti siitä paikasta naputtelemaan sääntöjä Keskustaliitolle, mikä hoituikin käden käänteessä, sillä Kyttä oli kokenut juristi. Sen jälkeen säännöt toimitettiin yhdistysrekisteriin.”Keskustaliitto oli siis isäni maalaisliiton kiusaksi keksimä jäynä, joka valkeni kaupunkilaisten ääniä kalastelevalle agraaripuolueelle vasta, kun se ryhtyi tosissaan junailemaan nimenmuutosta”, Nikula kertoo.Nikulan mukaan Keskustaliiton toiminta oli vähäistä. Se piti lähinnä ”pienen piirin kahvipöytäkokouksia”.”Isä rekrytoi mieheni Paavo Nikulan jossain vaiheessa mukaan Keskustaliittoon, kun tämä oli aktiivinen Liberaalisen Kansanpuolueen jäsenenä eikä hyväksynyt puolueen liittymistä keskustapuolueeseen”, Nikula kertoi.",3
305,"Ministeriöitä ei ole organisoitu akuutin kriisin johtamiseen.Näin totesi Maria Kaisa Aula sunnuntaina Twitterissä. Hän on pitkän linjan keskustavaikuttaja, joka työskentelee nykyisin valtiovarainministeri Katri Kulmunin (kesk) valtiosihteerinä.Aulan viesti oli sinänsä itsestäänselvyys. Ministeriöiden keskeinen tehtävä on valmistella lakeja. Ne eivät ole operatiivisia toimijoita. Kuten ei valtiovalta ylipäätään.Eduskunta säätää valtioneuvoston esityksistä lakeja ja päättää valtion budjetista – siis siitä, kuinka paljon veroilla kerätään varoja ja miten ne sitten käytetään.Valtiovalta päättää yhteiskunnan suurista linjoista. Se vastaa maan strategisesta johtamisesta.Valtiovallan strategisten linjausten konkreettinen toteuttaminen – operatiivinen johtaminen – on hallinnon alemmilla tasoilla.Koronakriisin aikana strategisen ja operatiivisen tason välillä on ollut kitkaa. Räikeimmin se on tullut esille suojavarusteiden osalta.Viime viikon torstaina eduskunnan kyselytunnilla sosiaali- ja terveysministeri Aino-Kaisa Pekonen (vas) kertoi, että ministeriöön on perustettu työryhmä selvittämään ajantasaisesti paikallista suojavarustetilannetta eri puolilla Suomea.”Näin ollen pystymme myöskin näkemään ja kuulemaan sen maskien, suojavarusteiden tilanteen siellä paikallisesti. Tältä pohjalta me tarpeen mukaisesti täydennämme jatkuvasti suojavarusteita sinne maakuntiin”, Pekonen sanoi.Helsinki kuuli Pekosen viestin ja lähetti heti seuraavana päivänä sosiaali- ja terveysministeriöön pyynnön, jossa kaupunki kertoi tarvitsevansa viisi miljoonaa maskia.”Viestiin ei ole vastattu”, Helsingin pormestari Jan Vapaavuori (kok) sanoo.Vapaavuori on moittinut viime viikkoina hallituksen toimia koronakriisin hoitamisessa. Hän korostaa, että toki kokonaisuutena asiat ovat menneet hyvin. Suomessa on ilmeisen hyvin onnistuttu saamaan epidemian eteneminen hallintaan.Mutta. Vapaavuorta nyppii se, että sosiaali- ja terveysministeriö ei ole juurikaan halunnut kommunikoida Helsingin ja muiden kuntien kanssa.Konkreettisimmin tämä näkyi, kun peruspalveluministeri Krista Kiuru (sd) huhtikuun alussa ilmoitti, että työntekijöiden on käytettävä hengityssuojaimia myös ikäihmisten kotihoidossa kaikissa kohtaamisissa.Vapaavuoren mielestä Kiurun ilmoitus oli käsittämätön.”Annetaan ohjeita – vaikka ohjeen antaja hyvin tietää, että niitä ei pystytä käytännössä toteuttamaan”, Vapaavuori sanoo.Vapaavuori korostaa, että kunnissa tietysti haluttaisiin käyttää suojavarusteita kaikissa asiakastapaamisissa. Jos maskeja vain olisi tarpeeksi. Mutta kun niitä ei ole.Kiurun suosituksen lisäksi sosiaali- ja terveysministeriö valmistelee parhaillaan määräystä, jossa suojavarusteet määrätään pakollisiksi kotipalveluissa.”Ei määräys paranna tilannetta mitenkään. Tilanne paranee vain, jos suojavarusteita saadaan lisää”, Vapaavuori sanoo.Hänen mielestään vaikuttaakin siltä, että valtio pyrkii määräyksellä ”johonkin muuhun kuin tilanteen parantamiseen”.Mihin muuhun?”Vastuun sysäämiseen muille.”Ja kieltämättä sosiaali- ja terveysministeriön herääminen suojavarustetilanteeseen on ollut verkkaista.Pitkälle maaliskuuhun ministerit toistelivat, että Suomi on varautunut hyvin – vaikka muualta maailmasta tuli viestejä, että kaikilla muilla mailla oli pulaa suojavarusteista ja että täydennyksiä on vaikea saada.Vaikka Maria Kaisa Aulan twiitti oli itsestäänselvyys, se on herättänyt tällä viikolla politiikan toimijoiden keskuudessa paljon huomiota.Moni on taustakeskusteluissa sanonut siihen tiivistyvän jotain olennaista Suomen kriisijohtamisen ongelmista.Yritysten johtamisoppaissa puhutaan strategisesta, taktisesta ja operatiivisesta johtamisesta.Strategisista linjauksista vastaa organisaation ylin johto. Se suunnittelee ja päättää pitkän aikavälin linjauksista – eli luo sen kehikon, jossa asioita viedään eteenpäin.Taktinen johtaminen keskittyy keskipitkään aikaväliin ja siitä vastaa organisaation linjajohto.Operatiivisella johtamisella tarkoitetaan päivittäisten prosessien johtamista. Siitä vastaavat suorittavan portaan esimiehet.Organisaatiossa on tietysti olennaista, että tieto kulkee hallinnon eri tasojen välillä. Erityisen olennaista se on kriisin aikana.Kriisissä korostuu nykyhetki.Tilanteet muuttuvat nopeasti ja niihin pitää pystyä reagoimaan saman tien. Siksi strateginen johtaminen edellyttää, että organisaation ylin johto on jatkuvasti hyvin perillä operatiivisen tason tilanteesta.Ylimmän johdon pitää tietää, mitä kentällä tapahtuu.Koronakriisissä tieto ei näytä kulkeneen. Ja tämä on myös Vapaavuoren kritiikin ydin.”Jos valtiovalta kävisi aitoa dialogia edes suurimpien kaupunkien kanssa, tilannekuva olisi yhtäläinen ja ongelmia olisi käytännössä paljon vähemmän”, Vapaavuori sanoo.Kansallisessa varautumissuunnitelmassa määritellään, että sosiaali- ja terveysministeriö on toimivaltainen ministeriö influenssapandemiassa. Se johtaa pandemian torjuntatoimia ja siinä tarvittavaa ministeriöiden yhteistoimintaa.Sosiaali- ja terveysministeriö (STM) on saanut kriisin aikana kritiikkiä, mutta kukaan ei ole esittänyt kriisin vetovastuun siirtämistä johonkin muualle.STM on selvästi paras paikka johtaa kriisin torjuntatoimia.Ministeriön valmiussuunnitelman mukaisesti johtamisjärjestelmä koronakriisissä on organisoitu portaittain. Tasoja on kolme: valtio, alueellinen ja paikallinen.Alueellisella tasolla tarkoitetaan suunnitelmassa käytännössä erva- eli erityisvastuualueita, jotka muodostuvat yliopistollisten keskussairaaloiden ympärille. Niitä on Suomessa viisi.Paikallinen taso tarkoittaa kuntia ja sairaanhoitopiirejä. Sairaanhoitopiirejä on 21 ja kuntia lähes 300.Kaikkien kuntien edustajat eivät mahdu yhteen neuvotteluhuoneeseen tai edes samaan Teams-videokeskusteluun. Ja sairaanhoitopiirejäkin on paljon.Ilmeisesti siksi valtio on keskittynyt yhteydenpidossaan viiteen erva-alueeseen.Sosiaali- ja terveysministeri Aino-Kaisa Pekonen kertoi esimerkiksi tiistaina HS:n haastattelussa, että ministeriö on perustanut viiden erva-alueen kanssa niin sanotun Log-5-työryhmän, joka käy läpi ja koordinoi alueiden suojavarustehankintoja.Pitää kuitenkin muistaa, että esimerkiksi ikäihmisten kotisairaanhoito ja siinä tarvittavat suojavarusteet eivät ole erva-alueiden vaan kuntien vastuulla.Koronakriisi on iskenyt pääkaupunkiin muita kuntia rajummin ja myös rajoitusten taloudelliset vaikutukset ovat Helsingissä isot. Siltikään kyse ei ole siitä, että valtiojohdon pitäisi kuunnella nimenomaan pormestari Vapaavuorta ja Helsinkiä.Heidän kannattaisi kuunnella ylipäätään kuntia.Ovathan kunnat mitä suurimmassa määrin operatiivisessa vastuussa koronakriisin hoitamisesta.Kriisin strateginen johtaminen voi onnistua vain silloin, jos johtajilla on olennainen tieto operatiivisesta tilanteesta.Näin ei kriisin aikana ilmeisesti ole aina ollut.",3
306,"Kuntavaalien lähestyessä päästään taas wittgensteinilaiseen tilanteeseen, jossa vängätään siitä, mistä saa puhua ja mistä ei.Filosofi Ludwig Wittgenstein  sanoi aikanaan, että siitä mistä ei voi puhua, täytyy vaieta.Kuntavaaleissa pitäisi vaieta yleispolitiikasta ja puhua sen sijaan paikallisen tason asioista: lähikouluista ja terveyskeskuksista. Ja näinhän se on. Kunnanvaltuusto ei tosiaankaan päätä EU:n elvytysrahastosta tai polttoaineverotuksesta.Mutta perussuomalaiset haluavat puhua juuri niistä.Ääni perussuomalaisille on ääni hallituksen politiikkaa vastaan – ääni hallituspuolueille on ääni hallituspolitiikan hyväksymisen puolesta, julistetaan perussuomalaisten kuntavaaliohjelmassa.Perussuomalaiset pyrkivät tekemään kuntavaaleista hallituksen luottamusäänestyksen, mitä eri tahoilla on ehditty jo paheksua. Ei ehkä pitäisi. Kuntavaaleissa on lähes aina ennenkin puhuttu ihan muusta kuin lähipalveluista.Vuoden 2017 kuntavaaleissa Sdp, vihreät ja muut oppositiopuolueet pyrkivät kääntämään vaalikeskustelut koskemaan Juha Sipilän (kesk) hallituksen kilpailukykysopimusta ja koulutusleikkauksia.Vuoden 2012 kuntavaaleissa puhuttiin eurokriisistä, Espanjan tukipaketista ja Euroopan vakausmekanismin (EVM) perustamisesta. Ennen syksyn 2008 kuntavaaleja puhuttivat Georgian sota ja Yhdysvalloissa juuri alkanut finanssikriisi.Kovin kaukana on siis ennenkin oltu lähikoulusta, mutta harvemmin puolueet ovat yhtä avoimesti kuin perussuomalaiset nyt julistaneet kuntavaaliohjelmassaan valtakunnan politiikkaa koskevia taktisia pyrkimyksiään.Perussuomalaisten puheenjohtaja Jussi Halla-aho kertoi viime viikolla puolueen kuntavaalikampanjan avaustilaisuudessa, että tavoitteena on saada keskustan kannatus romahtamaan. Tämä pakottaisi Halla-ahon mukaan keskustan lähtemään Sanna Marinin (sd) hallituksesta.”Kun keskusta lähtee, lähtee myös hallitus”, Halla-aho totesi.Takavuosien kuntavaaleissa kansa on usein kääntänyt hallitukselle peukun alas.Vuoden 1964 jälkeen järjestetyissä 14 kuntavaalissa peräti 11 kertaa hallituspuolueiden yhteenlaskettu kannatus on laskenut. Yleensä pahiten on saanut takkiinsa pääministeripuolue. Vuonna 2017 keskusta menetti 1,1 prosenttiyksikköä kannatuksestaan verrattuna edellisiin kuntavaaleihin. Vuonna 2012 pääministeripuolue kokoomus oli suurin mutta menetti kannatustaan 1,6 prosenttiyksikköä.Pääministeri Matti Vanhasen (kesk) johdolla keskusta hävisi vuoden 2008 kuntavaaleissa peräti 2,7 prosenttiyksikköä.Yle julkaisi torstaina kuntavaalikyselyn, jossa Sdp oli kärjessä 20,3 prosentin kannatuksella. Ennakkospekulaatioissa Sdp onkin suosikki suurimmaksi puolueeksi.Tilanne ei kuitenkaan ole missään nimessä selvä.Ylen kyselyssä perussuomalaiset (18,8 prosenttia) ja kokoomus (18,3 prosenttia) olivat hyvinkin lähellä demareita. Kannattaa muistaa, että kokoomus yleensä hyötyy kuntavaalien alhaisesta äänestysprosentista.Kiinnostavaa on se, että vaikka kuntavaalit lähestyvät, pääministeripuolue Sdp on saanut olla yllättävän rauhassa opposition hyökkäyksiltä. Tästä sen on kiittäminen keskustaa, joka tuntuu vetävän magneetin lailla kaiken negatiivisen itseensä.Keskustan tilanne on vaikea, ja perussuomalaiset pyrkivät parhaansa mukaan vaikeuttamaan sitä entisestään.Pieni mutta kuvaava esimerkki nähtiin tällä viikolla: perussuomalaiset julkaisi Lappilainen-lehdessä mainoksen, jossa olleen laskelman mukaan ”punavihreän hallituksen vaihtoehto” lisää lappilaisen kotitalouden kustannuksia yli 3 000 eurolla vuodessa.Mainoksesta sai kuvan, että hallitus olisi korottanut tai päättänyt korottaa polttoaineveroja 30 senttiä litralta. Tämä ei pidä paikkaansa.Kyse oli Taloustutkimuksen laskelmasta, jossa arvioitiin, millaisia veronkorotuksia voidaan joutua tekemään liikennepäästöjen puolittamiseksi vuoteen 2030 mennessä, jos päästötavoitteeseen pyritään vain verotuksen avulla.Mainoksessa tämä teoreettinen laskuharjoitus esitettiin toteutuneena faktana ja jätettiin myös mainitsematta, että aikajänne on koko 2020-luku, ei vain tämä hallituskausi.Keskustalaiset vaativat perussuomalaisia oikaisemaan mainoksen virheelliset väitteet.Perussuomalaiset tuskin oikovat, ja vaikka oikoisivatkin, se tuskin kummemmin auttaisi keskustaa.Polttoaineiden hinnankorotukset – olivat ne todellisia tai eivät – sopivat niin hyvin vallalla olevaan tarinaan keskustasta ”punavihreän hallituksen apupuolueena”.Siitä tarinasta keskustan on vaikea pyristellä irti. Toki se on kovasti yrittänyt.”Me joudumme koko ajan sitten selittämään vihreiden ulostuloja. Olemme kipuilleet sen kanssa”, sanoi alkuviikosta keskustan eduskuntaryhmän puheenjohtaja Antti Kurvinen.Tähän vihreiden ryhmänjohtaja Jenni Pitko vastasi: ”Keskustallekin tekisi hyvää keskittyä joskus omaan tekemiseensä sen sijaan, että he jatkuvasti analysoivat muiden tekemistä ja menettävät siitä malttinsa.”Asetelma on siis aika hullunkurinen.Keskusta taistelee perussuomalaisia vastaan ottamalla yhteen hallituskumppani vihreiden kanssa.Yksi politiikan perusopeista on, että vaalien lähestyessä tunnelmat kiristyvät hallituksen sisällä ja hallituspuolueet alkavat ottaa tiukemmin mittaa toisistaan.Esimerkiksi voisi nostaa vaikka vuoden 2012 kuntavaalit, jolloin pääministerinä oli kokoomuksen Jyrki Katainen ja valtiovarainministerinä Sdp:n Jutta Urpilainen. Lähtökohtaisesti kokoomuksen ja Sdp:n sinipunayhteistyö sujui hallituksessa hyvin.Kuntavaalikampanjassa kuitenkin kipunoi, sillä Urpilainen viritti vaalien alla ideologisen riidan pääministeripuolue kokoomuksen kanssa sosiaali- ja terveyspalveluiden ulkoistuksista.Todennäköisesti kevään kuntavaalien lähestyessä nähdään myös hallituksen sisäisiä yhteenottoja.Kuntavaalien keskeinen teema tulee olemaan EU:n elvytysrahasto. Siinä ei sinänsä ole järkeä: kunnanvaltuustolla ei ole mitään tekemistä EU-politiikan kanssa. Siitä huolimatta elvytysrahasto todennäköisesti vaikuttaa kuntavaalien tulokseen.Erityisen hankala elvytysrahasto on keskustalle, jonka äänestäjäkunnasta iso osa on suhtautunut nihkeästi integraatioon koko EU-jäsenyyden ajan.”Löydän itsestäni EU-kriittisyyttä”, keskustan puheenjohtaja Annika Saarikko sanoi viime viikolla Ylen A-talkin puheenjohtajatentissä. Saarikko harmitteli, että monessa asiassa ”EU alisuoriutuu”.Tuskailuistaan huolimatta Saarikko ja keskusta ovat tähän asti pysyneet hallituksen yhteisellä linjalla elvytyspaketin takana. Ja todennäköisesti pysyvät siellä myös jatkossa.Täysin varmaa se ei kuitenkaan ole. Onhan keskusta nyt eksistentiaalisessa kriisissä. Koko puolueen olemassaolo voi olla vaakalaudalla. Tällaisessa tilanteessa voi olla syytä ottaa käyttöön äärimmäisiä tai jopa kaikkein perinteisimpiä keinoja.Tiettävästi eräät kokeneet keskustalaiset ovat ehtineet neuvoa Saarikkoa, että hänen kannattaisi jättää pääministeri Sanna Marin puolustamaan itsekseen elvytysrahastoa. Saarikko voisi muistuttaa, että pääministerihän sen elvytysrahaston Brysselin huippukokouksessa kesällä ihan itse neuvotteli.Sen jälkeen keskusta voisi yrittää olla koko aiheesta wittgensteinilaisittain hissukseen.Se olisi omien mielestä keskustalaista tahtopolitiikkaa. Ja vastustajien mielestä tietysti sitä, että kepu pettää aina.",3
307,"Eduskunta sai keskiviikkona valmiiksi mietintönsä ulkoministeri Pekka Haaviston (vihr) toiminnan lainmukaisuudesta niin sanotussa al-Hol -tapauksessa.HS kertoi jo aiemmin keskiviikkona, että HS:n tietojen mukaan mietinnössä todetaan Haaviston toimineen lainvastaisesti. Ministerisyytteen korotettu kynnys ei valiokunnan mukaan kuitenkaan ylity. Vihreät jätti HS:n tietojen mukaan mietintöön vastalauseen, mikä on poikkeuksellista.Yleensä perustuslakivaliokunnassa pyritään yksimielisyyteen.Prosessi ei kuitenkaan pääty tähän, sillä asiasta on kehkeytymässä melkoinen soppa, jota ovat hämmentäneet etenkin vihreät.”Perustuslakivaliokunta on kriisissä”, eräs valiokuntaa hyvin tunteva poliitikko tiivistää tilanteen.Kriisin syynä on se, että perustuslakivaliokunnan toiminta näyttää vihreiden junttaamisen takia pahasti politisoituneen. Yleensä valiokunnassa on yritetty välttää puoluepoliittisia intohimoja ja jakautumista hallitus–oppositio-leireihin.Nyt näyttää siltä, että vihreät ovat kaikin mahdollisin tavoin yrittäneet pelastaa oman puolueensa ministeriä – ja mikä ongelmallisinta: yrittäneet saada apua hallituskumppaneilta.MTV julkisti tiistai-iltana perustuslakivaliokunnan jäsenen Outi Alanko-Kahiluodon sähköpostiviestin, jossa hän esitti lievennyksiä Haavisto-mietinnön tekstiin. Sähköpostissa oli mukana mietintötekstiä, jonka sanamuotoihin esitettiin konkreettisia muutoksia.Osin ehdotetut muutokset olisivat muuttaneet mietintötekstin viestin päinvastaiseksi. Alanko-Kahiluoto halusi esimerkiksi muuttaa kohdan ”Haaviston menettelyn moitittavuutta ei voida rikosoikeudellisessa arviossa pitää kokonaisuutena arvioiden vähäisenä” muotoon ”voidaan kuitenkin pitää vähäisenä”.Ongelmallista viestissä oli se, että Alanko-Kahiluoto oli lähettänyt sähköpostin vain valiokunnassa istuville hallituspuolueiden kansanedustajille. Näytti vahvasti siltä, että hän yritti saada muilta hallituspuolueilta tukea vihreiden lievemmälle linjalle – siitäkin huolimatta, että valiokunnassa yritetään kaikin keinoin välttää tällaista hallituksen ja opposition vastakkainasettelua.Perustuslakivaliokunnassa istuvien kansanedustajien pitäisi olla siellä ensisijaisesti omana itsenään, eikä jonkin puolueen edustajana.Heidän tehtävänsä oli tehdä arvio Haaviston toiminnan lainmukaisuudesta kuulemiensa asiantuntijalausuntojen perusteella. Haaviston tapauksessa onkin kuultu iso joukko valtiosääntöoikeuden, hallinto-oikeuden ja rikosoikeuden asiantuntijoita sekä Haavistoa itseään.Valiokunnan kansanedustajien pitäisi siis pystyä jättämään poliittiset intohimot pois perustuslain tulkinnasta.Eri lähteet kertovat, että vihreät ovat kipuilleet asiassa pahasti.Kipuilusta esimerkkinä voi mainita sen, että HS:n tietojen mukaan vihreiden eduskuntaryhmän puheenjohtaja Jenni Pitko lähetti keskiviikkoaamuna muiden hallituspuolueiden ryhmänjohtajille viestin, jossa hän pyysi ryhmyreitä koolle pohtimaan perustuslakivaliokunnan tilannetta.Tätä voi pitää poikkeuksellisena, sillä lähtökohtaisesti perustuslakivaliokunnan sisäiset asiat eivät kuulu ryhmänjohtajille. HS:n kuuleman mukaan Pitko esitti viestissä myös kritiikkiä perustuslakivaliokunnan valiokuntaneuvosta kohtaan. Tätä voi pitää vielä poikkeuksellisempana.Valiokuntaneuvos on eduskunnan virkamies, jonka tehtävä on avustaa valiokunnan työskentelyä. Kyseinen valiokuntaneuvos oli ollut rukkaamassa kompromissiesitystä mietinnön pohjaksi.”En ole esittänyt kritiikkiä”, Pitko kiistää. Hän kiistää myös kutsuneensa kokousta koolle.”En halua kommentoida Whatsapp-viestejä”, Pitko sanoo. Eikä suostu vastaamaan muihin kysymyksiin.Mainittakoon, että Pitkolle esitetyssä kysymyksessä ei mainittu kyseessä olleen nimenomaan Whatsapp-viesti.Parikymmentä minuttia tämän jutun julkaisemisen jälkeen Jenni Pitko soittaa ja haluaakin kommentoida. Hän korostaa, että ei hakenut muilta hallituspuolueiden ryhmänjohtajilta tukea Haavistolle.”Se ei pidä paikkaansa”, hän sanoo.Sen sijaan Pitko kertoo halunneensa keskustella ryhmänjohtajien kanssa yleisemmin perustuslakivaliokunnan toiminnasta ja ennen kaikkea sieltä tulleista vuodoista.”Halusin puhua perustuslakivaliokunnan uskottavuudesta”, Pitko sanoo.Lisätty kello 14.53 vihreiden ryhmänjohtajan Jenni Pitkon kommentit sekä muutettu kirjoituksen alaotsikkoa.",3
308,"Perhe- ja peruspalveluministeri Krista Kiurun (sd) esiintyminen maanantain tiedostustilaisuudessa herätti huomiota.Kiuru kertoi infossa, että Suomi ottaa riskimaista saapuville ihmisille käyttöön pakkokaranteenin. Kiurun mukaan tiukemmat otteet ovat tarpeen, koska tähän asti käytössä ollut omaehtoinen karanteeni on vuotanut.Kiurun ilmoitus yllätti hallituskumppanit.”Tämä on ilmeisesti ministeri Kiurun ja sosiaali- ja terveysministeriön kanta. Hallituksen sisällä tästä ei ole keskusteltu. Minulle on jokseenkin epäselvää, mitä kaikkea tässä nyt haetaan”, oikeusministeri Anna-Maja Henriksson (r) sanoi.Videota toistetaan kuvana kuvassaValitettavasti selaimesi ei tue HTML5-videoita.

Yhdistetty Chromecast-laitteeseen.
SeuraavaksiSinua saattaisi myös kiinnostaa

Ministeri Kiuru: ""Riskimaista saapuville karanteeni on pakollinen""










Your browser does not support the HTML5 canvas tag.









LIVE




AIRPLAYCHROMECAST
Laatu


                auto
                

720p

        TEKSTITYS
      


                Ei tekstitystä
              
KOKO NÄYTTÖ



Ministeri Kiuru: ""Riskimaista saapuville karanteeni on pakollinen""UPOTAJAA VIDEO

Sulje mainos







No mites tehdään?
Alusta vai liveen?

          Siirry liveen
        

          Aloita lähetyksen alusta
        





Mitäs seuraavaksi katsottaisiin?


SUOSITTELE JOTAIN MUUTA









Lataa Ruutu-sovellus





Katso Ruutu-sovelluksessa

[X]



Upota sivullesi tällä koodilla

Kopioi leikepöydälle

Virhetilanne







Valitettavasti sisältöä ei voida näyttää.
Asenna Adobe Flash -laajennos ja hyväksy selaimen asetuksista Flash -sisällön näyttäminen.

Valitettavasti tästä videosta ei vielä ole olemassa versiota, jota selaimesi tukee.


Sisältö on katsottavissa Ruutu+ -tilauksella

Myös oikeusoppineet kummastelivat.Julkisoikeuden apulaisprofessori Pauli Rautiainen piti Kiurun julistamaa karanteenilinjausta oikeudellisesti ongelmallisena. Tartuntatautilain mukaan karanteenista päättää tapauskohtaisesti kunnan tai sairaanhoitopiirin tartuntataudeista vastaava lääkäri.”Oikeusvaltio ei kestä sitä ajatusta, että valtion keskushallinto sanelee lääketieteelliseen arvioon perustuvien hallintopäätösten sisältöä”, Rautiainen sanoi Ylen haastattelussa.: Ministeri Kiuru sanoi kaikkien riskimaista palaavien matkustajien joutuvan karanteeniin – epäselvää on, miten laki mahdollistaa senKiurun ilmoitus tuskin silti oli mikään harkitsematon lapsus.Maanantaina julkisuuteen tuli tieto, että Pohjois-Makedonian Skopjesta Turkuun lauantaina saapuneella lennolla peräti 26 matkustajalla oli todettu koronavirustartunta.Uutinen oli sokki.Se herätti monet kansalaiset kesän aikana vallanneesta turvallisuuden tunteesta. Koronakriisi ei olekaan ohi.Kiurun ilmoitus pakkokaranteenista olikin suora vastaus kansalaisten järkytykseen. Sillä haluttiin estää syytökset siitä, että hallitus seisoo tumput suorana koronan toisen aallon vyöryessä maahan.Kiurun reaktio oli siis ennen kaikkea poliittinen. Ja politikoinnin taidon Kiuru osaa – paremmin kuin moni muu nykypoliitikko.Vaikka Kiuru on piinkova poliitikko, hänelle kuitenkin usein naureskellaan julkisuudessa.Maanantain tiedotustilaisuus herätti sosiaalisessa mediassa päivittelyä Kiurun rönsyilevästä puhetavasta, josta oli paikoin vaikea saada tolkkua. Ja olihan se kieltämättä melkoista tajunnanvirtaa.James Joycen Odysseus on tajunnanvirtakerronnan klassikko. Kirjan kerronnassa rikotaan kieli- ja lauseopin sekä logiikan sääntöjä – mutta se tehdään tahallaan tehokeinona. Rönsyilevällä vuodatuksella pyritään kuvaamaan kertojan sisäistä havainto- ja ajatusmaailmaa.James Joyce osasi varmasti halutessaan kirjoittaa myös selkokieltä.Samoin kuin Krista Kiuru.Nähtiinhän koronakevään aikana nähtiin monia tiedotustilaisuuksia, joissa Kiuru pysytteli säntillisesti tekstissä eikä suinkaan singahdellut sinne tänne.Miksi Kiuru sitten maanantaina veti taas James Joycet?Vastauksen tähän kysymykseen tietää vain Krista Kiuru itse. Yksi selitys saattaa kuitenkin olla se, että Kiurulla on tällä hetkellä todella paljon valtaa.Kiuru on mitä suurimmassa määrin valtapoliitikko, ja nyt hänellä on sitä. Kiurulla on paljon sananvaltaa ja liikkumatilaa hallituksen päätöksenteossa.Ja se puolestaan tuo itseluottamusta. Eikä silloin tarvitse infossa pitäytyä jonkun muun määräämissä nuoteissa.Kiurun valta perustuu siihen, että hän on pääministeri Sanna Marinin (sd) luotettu. Tätä kuvaa esimerkiksi se, että pari viikkoa sitten Kiuru oli ainoana ministerinä kutsuttu Marinin häihin.Kiurun asema on nyt täysin toinen kuin reilut kolme vuotta sitten Lahdessa.Sdp kokoontuu reilun viikon päästä Tampereelle puoluekokoukseen. Edellinen puoluekokous pidettiin alkuvuodesta 2017 Lahdessa.Kiuru pyrki kokouksessa Sdp:n puoluevaltuuston puheenjohtajaksi.Puoluevaltuusto on puolueen ylin päättävä elin puoluekokousten välissä. Valtuuston puheenjohtaja on puolueen sääntöjen mukaan tavallaan puolueen puheenjohtajan pomo. Valtuuston puheenjohtaja istuu myös puoluehallituksen kokouksissa.Puoluevaltuuston puheenjohtajuus on siis vallakas paikka.Ja mikä tärkeintä, puoluevaltuuston puheenjohtaja on vahvoilla ministerisalkkujen jaossa, jos puolue pääsee hallitukseen.Kakkosvaihtoehdokseen Kiuru ilmoitti puoluevaltuuston varapuheenjohtajan paikan.Kiuru koki kuitenkin täystyrmäyksen. Puoluevaltuuston puheenjohtajuus meni sivu suun, ja niin meni varapuheenjohtajuuskin.Oma Satakunnan piiri ei tukenut Kiurua kokouksessa puoluevaltuustoon. Äänestyksen jälkeen piiri nimesi Kiurun sijaan ehdokkaakseen JHL:n porilaisen luottamusmiehen Tommi Raunelan.Tätä voi pitää todella poikkeuksellisena. Oma piiri ei tue alueen kansanedustajaa puolueen luottamustehtäviin vaan valitsee mieluummin kansallisesti tuntemattoman luottamusmiehen.Jos omatkaan eivät tue, niin tuskin kukaan muukaan. Moni ehti jo julistaa Kiurun poliittisen uran olevan ohi.Syynä tyrmäykseen oli ilmeisesti se, että valtapoliitikko Kiuru herättää omissakin ristiriitaisia tuntemuksia.Lahden puoluekokouksessa Timo Harakka ja Tytti Tuppurainen haastoivat istuvan puheenjohtajan Antti Rinteen, jonka asema huojui pahasti. Rinne kuitenkin voitti äänestyksen.Tunnelma kokouksessa oli synkkä.Monia demareita kaiversi se, että Rinteen vahvimpana haastajana pidetty Antti Lindtman oli pelattu pois pelistä jo ennen puoluekokousta. Julkisuuteen oli vuodettu tietoja, joiden mukaan Lindtman oli ryhmänjohtajana suosinut tiettyjä edustajia eduskunnan täysistuntojen puheenvuorojen jakamisessa.Kiuru oli tiettävästi keskeisessä roolissa orkestroimassa tätä operaatiota.Sen jälkeen Kiuru operoi sen puolesta, että Lindtman olisi syrjäytetty myös eduskuntaryhmän vetäjän paikalta. Lindtmanin paikalle Kiuru kaavaili itseään.Kun Kiurulle Lahden puoluekokouksessa selvisi, että oma piiri on kääntänyt peukun alas, hän lähetti tiedotteen. Kiuru ilmoitti, että ”lukuisista pyynnöistä ja kannatuksesta” huolimatta hän ei aio tavoitella puoluevaltuuston puheenjohtajan tai varapuheenjohtajan paikkaa.”Haluan keskittyä erityisesti satakuntalaisten antaman tehtävän hoitamiseen eduskunnassa. Ihanaa vaihtelua tulee olemaan sekin, että enää ei tarvitse reissata koko ajan puolueen johtotehtävissä ympäri Suomea”, Kiuru totesi tiedotteessaan.Kiuru osaa haistella poliittisia virtauksia.Jutta Urpilaisen puheenjohtajakaudella Kiuru tuki alkuun vahvasti puheenjohtajaa. Kun vuonna 2014 alkoi näyttää todennäköiseltä että Antti Rinne syrjäyttää Urpilaisen puoluekokouksessa, Kiurusta tuli vankka Rinteen tukija.Antti Rinne joutui joulukuussa 2019 jättämään pääministerin paikan ja toivoi seuraajakseen Sanna Marinia.Kiuru teki hartiavoimin töitä Marinin valinnan eteen ja onnistuikin käännyttämään kannastaan epävarmoja puoluevaltuutettuja Marinin taakse. Marinin vastaehdokkaana puoluevaltuuston pääministeriäänestyksessä oli Antti Lindtman.Demarilähteiden mukaan Kiurun rooli Marinin junttauksessa pääministeriksi oli todella merkittävä.Marin jäi valinnastaan kiitollisuudenvelkaan Kiurulle. Tätä velkaa Kiuru nyt hyödyntää vallankäytössään hallituksen kulisseissa ja niiden edessäkin.Muutos on ollut huima. Kolme vuotta sitten Kiuru oli poliittisesti kanveesissa, mutta nyt hän on taas vallan keskiössä.Vastaavaan ylösnousemukseen harva poliitikko pystyy.Se kertoo siitä, että Kiuru on taitava poliitikko, joka hallitsee poliittisen pelaamisen taidon. Sitä voi kutsua opportunismiksi, mutta sitä ei silti kannata täysin tuomita.Valtaahan poliitikko tavoittelee, ja politikointi on keino tavoitteen saavuttamiseen. Tässä mielessä politiikan pelin taitaminen kertoo poliitikon ammattitaidosta. Ja hyvän pelurin tunnistaa siitä, että hän herättää usein ristiriitaisia tunteita.Kuten Krista Kiuru.Kovaa pelatessa laidat ryskyvät eikä tyylipisteitä heru. Eikä Kiuru niitä selvästi yritäkään kerätä.Ja sitä paitsi Kiurun sukupuoli vaikuttaa varmasti osaltaan siihen, että hänelle naureskellaan niin paljon julkisuudessa.Miehiä kohdellaan tässä mielessä toisin.Toimiessaan aikoinaan politiikassa Jyri Häkämies (kok) niitti mainetta sillä, että hän osasi tarvittaessa pelata kovaa ja rumastikin. Se oli hänelle plussaa. Kuten myös Jan Vapaavuorelle tai vaikka Eero Heinäluomalle.Kiurun kohdalla keskitytään kuitenkin vitsailemaan tiedotustilaisuuksien tajunnanvirrasta. Ei pitäisi. Sekava esiintyminen – ehkä tarkoituksella – peittää sen, että Kiuru on maan keskeisimpiä vallankäyttäjiä.Sitä paitsi se tajunnanvirta on Kiurun politiikanteon ase: hän pystyy poliittisissa väännöissä puhumaan vastustajat väsyksiin. Ja ehkä joskus myös Suomen kansan.Reilun viikon päästä Sdp kokoontuu siis puoluekokoukseensa Tampereelle. Kokouksessa Sanna Marin valitaan puolueen puheenjohtajaksi.Nykyinen puoluevaltuuston puheenjohtaja Sirpa Paatero on ilmoittanut hakevansa jatkokautta – siitäkin huolimatta, että on ministeri. Sdp:ssä on aiemmin ollut tapana, että ministereitä ei ole lähtökohtaisesti valittu johtamaan puoluevaltuustoa, jonka pitäisi edustaa kentän ääntä.Huhujen mukaan myös Krista Kiurulla olisi kovastikin haluja pyrkiä puoluevaltuuston puheenjohtajaksi.Jos näin käy, se vahvistaa entisestään Sanna Marinin otetta puolueesta. Toisaalta Krista Kiurulle varmasti myös sopisi hyvin, että hän olisi muodollisesti Sanna Marinin pomo.",3
309,"Näinä aikoina vietetään useampiakin politiikan merkkipäiviä.Sanna Marinin (sd) hallitus täyttää torstaina 10. joulukuuta vuoden. Sunnuntaina 13. joulukuuta tulee puolestaan Annika Saarikolle (kesk) täyteen sata päivää keskustan johdossa.Eikä siinä kaikki.Maanantaina tuli kuluneeksi tasan 45 vuotta siitä, kun Paavo Väyrysestä (kesk) tuli ensimmäisen kerran ministeri. Väyrynen nimitettiin 30.11.1975 Martti Miettusen hätätilahallituksen opetusministeriksi. Hän oli silloin 29-vuotias.Jostain syystä Väyrysen tukijoukoissa on viime aikoina virinnyt ajatus, että Väyrynen voisi nousta ministeriksi – ja nimenomaan ministeriksi jälleen opetusministeriöön.Onhan Väyrynen taas saamassa poliittisten harharetkiensä jälkeen vallan nurkasta kiinni. Väyrynen valittiin viikonloppuna ruotsinkielisen piirijärjestön edustajana keskustan puoluehallituksen jäseneksi.Mutta että ministeriksi. Ajatus kuulostaa todella kaukaa haetulta, mutta pitää muistaa että Väyrysestä puhuttaessa tavaton tuppaa aina olemaan tavallista.Ministerispekulaation taustalla on oletus siitä, että valtiovarainministeri Matti Vanhanen (kesk) olisi jättämässä paikkansa piakkoin – mahdollisesti jo ensi vuoden alussa tai sitten kevään 2021 kehysriihen jälkeen.Vanhasen paikalle valtiovarainministeriksi siirtyisi Annika Saarikko, jolta sitten puolestaan vapautuisi tiede- ja kulttuuriministerin salkku. Tukijoukot toivovat sen päätyvän Väyryselle.Näin tuskin tulee käymään.Saarikko ei varmastikaan halua Väyrystä hallitukseen. Sitä paitsi salkkua jonottaa monta muutakin keskustalaista.Luontevin tiede ja kulttuuriministeri olisi tietysti Hanna Kosonen (kesk), joka hoiti tiede- ja kulttuuriministerin salkkua vaalikauden ensimmäisen vuoden Saarikon ollessa vanhempainvapaalla. Ryhmänjohtaja Antti Kurvinen (kesk) himoitsee mitä tahansa ministerisalkkua.Ja sitten on vielä Katri Kulmuni (kesk).Saarikko syrjäytti Kulmunin keskustan puheenjohtajan paikalta syyskuun alussa. Moni Kulmunin kannattaja koki, että Kulmunin kausi jäi liian lyhyeksi eikä hän saanut todellista mahdollisuutta näyttää kykyjään. Näin ollen Kulmunin nostaminen ministeriksi parantaisi haavat.Näin voisi ajatella. Mutta onko niitä haavoja ylipäätään enää olemassa?Kulmunin puheenjohtajakaudella syntyi mielikuva, että hän oli johtajana aika lailla yksin. Kuva on sittemmin vain vahvistunut. Ainakaan keskustan eduskuntaryhmästä ei tunnut löytyvän kipuilevaa kulmunilaista fraktiota, jota pitäisi jotenkin hyvitellä Kulmunin ministerisalkulla.Annika Saarikolla tulee siis ensi viikolla täyteen sata päivää keskustan puheenjohtajana. Kovin kummoista muutosta hän ei ole saanut aikaiseksi. Saarikon aloittaessa puolueella meni huonosti. Ja samaan malliin sillä menee edelleenkin.Keskustan kannatus oli elokuun HS-gallupissa 11,3 prosenttia. Marraskuussa se oli 11,7 prosenttia.Sadan päivän kohdalla lienee kuitenkin syytä pohtia, miten Saarikko kaavailee pelastavansa puolueen.Saarikko pohdiskeli viikonloppuna keskustan puoluevaltuustossa pitämässään puheessa uuden maakuntayliopiston perustamista. Lisäksi hän kertoi pistäneensä vireille selvityksen opintotuen alueellisen alueellisen lainahyvityksen käyttöönotosta.Hän puhui myös ”monipaikkaisuudesta” eli etätyömahdollisuuksien lisäämisestä kasvukeskusten ulkopuolella.Siis aika lailla tuttua ja turvallista keskustalaista aluepolitiikkaa.Poliittisesti kiinnostavinta Saarikon viikonlopun avausvyöryssä oli kuitenkin puhe tulevaisuudesta.”Nyt on aika linjata tulevaisuutta korona-ajan jälkeen”, Saarikko totesi tiedotteessaan sunnuntaina. Sinänsä siinä ei ollut mitään ihmeellistä – tietysti poliitikkojen pitää linjata myös tulevaa.Lauseessa oli kuitenkin poliittinen lataus.Keskustalaisten mielestä pääministeri Sanna Marin ja perhe- ja peruspalveluministeri Krista Kiuru (sd) ovat omineet koronakriisin hoidon itselleen.Pääministeri ei keskustalaisten mukaan ole kuukausiin ottanut kantaa oikeastaan mihinkään muuhun kuin koronaan. Sunnuntaina pääministerin haastattelutunnilla Marin toisti kerta toisensa jälkeen, että ”tilanne on vakava”.Erityisesti keskustalaisia ottaa päähän se, että Sanna Marin pyrkii samalla luomaan mielikuvaa muiden hallituspuolueiden piittaamattomuudesta kriisin suhteen.Tilanne kärjistyi perjantaina, kun julkisuuteen tuli Marinin ja entisen valtiovarainministeriön kansliapäällikön Martti Hetemäen välistä sähköpostikirjeenvaihtoa. Marin harmitteli viestissään Hetemäelle, että tilanteen vakavuutta ei ymmärretä ja muiden puolueiden epäröinnistä johtuen riittäviä toimia on vaikea saada läpi.Koska Sdp dominoi koronakriisin hoitoa, keskusta yrittää kääntää keskustelun painopistettä tulevaisuuteen eli kriisin jälkihoitoon: velkaantumisen katkaisemiseen, julkisen talouden tasapainottamiseen ja työllisyyteen.Jossain vaiheessa niistäkin on pakko ryhtyä hallituksessa puhumaan. Ja keskustassa tiedetään, että sopeutuskeskustelussa Sdp on vääjäämättä alakynnessä.Tähän keskusteluun Annika Saarikko tarvitsee Matti Vanhasta, joka on onnistunut lyhyellä valtiovarainministerikaudellaan luomaan itsestään vakaan, varman ja valtioviisaan kirstunvartijan mielikuvan.Vanhanen on ilmoittanut, että ei istu ministerinä vaalikauden loppuun. Ilmeisesti Saarikko kuitenkin toivoo hänen jatkavan mahdollisimman pitkään.Matti Vanhanen rakentaa Nurmijärvelle uutta taloa. Hän on ehtinyt julkisuudessakin harmitella, miten valtiovarainministerinimitys on hidastanut rakennustöiden etenemistä.Tiettävästi viime aikoina Vanhanen on kuitenkin ehtinyt paremmin rakentamaan. Viikonloppuna hän osallistui keskustan puoluevaltuuston kokoukseen etäyhteydellä rakennustyömaaltaan.Jos ja kun keskusta kärsii huhtikuun kuntavaaleissa rökäletappion, Saarikko voi hyvinkin lähteä hakemaan uutta virtaa puolueelle ministerikierrätyksestä. Kierrätyksen kohteena ei kuitenkaan välttämättä ole Vanhanen – vaan eräät muut keskustan salkut.Voi hyvin olla, että Vanhanen jatkaa valtiovarainministerinä ainakin vuoteen 2022 asti.",3
310,"Orpon kokemalla tyrmäyksellä voi nimittäin olla vaikutuksia ensi kevään eduskuntavaalikampanjaan. Hän nimittäin tuskin enää toistamiseen puhuu kosteikkoviljelyn tukien leikkaamisesta tai mistään muustakaan konkreettisesta leikkauskohteesta. Kokoomus on viime kuukaudet ollut kannatuskyselyiden kärkipaikalla, mikä on kesän mittaan näkynyt kokoomuksen ulostuloissa. Niitä on nimittäin ollut kovin niukasti.Kokoomus pidättää hengitystään ja toivoo, että kyselyiden ykköspaikka säilyisi vaaleihin asti. Ongelmana on kuitenkin se, että vaaleihin on vielä seitsemän kuukautta – mikä on pitkä aika pidättää hengitystä.Vaikka monet äänestäjät yleisellä tasolla ovat huolissaan valtiontalouden velkaantumisesta ja toivovat kulukuria, harva kuitenkaan on valmis luopumaan omista eduistaan.Tämän vuoksi säästöistä puhuminen konkretian tasolla on puolueelle riski, sillä leikkaukset osuvat aina johonkin äänestäjäryhmään. Kosteikkoviljelyn tuki on tärkeä kosteikkoviljelijöille.Ja koska kokoomus varoo ottamasta riskejä, Orpo tuskin tulee jatkossa yhtä innokkaasti listaamaan konkreettisia säästökohteita. Näin voisi veikata.Seuraava hallitus joutuu vääjäämättä aloittamaan valtiontalouden tasapainottamisen. Kansanvallan kannalta on surkeaa, jos kansalaisille selviää vasta vaalien ja hallitusneuvotteluiden jälkeen, mitä se tasapainottaminen budjetin momenttien tasolla todella tarkoittaa. Siksi puoluejohtajia on juuri nyt syytä kannustaa puhumaan konkreettisesti – vaikka se kuulostaisi miten lystikkäältä.",3
311,"Hallituksen varautumisen ministerityöryhmä piti torstaina tiedotustilaisuuden, jossa se kertoi päättämistään toimista kohtuuhintaisen energian tuotannon ja saatavuuden varmistamiseksi.Infossa kerrottiin, että hallitus osoittaa nyt tehdyillä päätöksillä vihreän siirtymän vauhdittamiseksi noin 700 miljoonaa euroa lisärahoitusta.Lue lisää: Suomi vuokraa yhdessä Viron kanssa lng-terminaalilaivan, uusiutuvan polttoaineen jakeluvelvoitetta alennetaanJa jos huomioon ottaa aiemmin päätetyt vihreän siirtymän paketit – eli maatalouden 126,5 miljoonaa ja kuljetusyritysten 20 miljoonaa, vihreään siirtymään suunnataan kaikkiaan 850 miljoonaa euroa.Tiedotustilaisuudessa elinkeinoministeri Mika Lintilältä (kesk) kysyttiin, mikä näiden päätösten vaikutus on julkiseen talouteen.Kysymys oli perusteltu, sillä vastahan hallituksella oli tiistaina kehysriihi, jossa se sopi julkisen talouden suunnitelmasta vuosille 2023–2026. Ja nyt kaksi päivää myöhemmin hallitus näköjään päätti satojen miljoonien eurojen lisämenoista vuosille 2022 ja 2023.Vai päättikö?Asia ei nimittäin ihan hevin Lintilän vastauksesta selvinnyt. Lintilä vastasi sanatarkasti näin:”Se julkisen talouden merkitys  – niin, näistä osa on tietysti kehyksen ulkopuolisia ja osa on taas investointeja, esimerkiksi mitä riihessä päätettiin. Esimerkiksi se 350 miljoonan euron paketti, sehän oli jo riihessä. Nämä eivät sinällänsä ole erillisiä”, Lintilä sanoi.Häh?Siis mikä 350 miljoonan euron paketti riihessä? Siitä ei oman ymmärrykseni mukaan kerrottu mitään ainakaan hallituksen tiedotustilaisuudessa kehysriihen jälkeen tiistaina.Torstaisessa tiedotteessaan varautumisen ministerityöryhmä totesi, että 700 miljoonan lisäpanostuksissa kyse oli “nyt tehtävistä päätöksistä” eli nimenomaan ministerityöryhmän tekemistä uusista päätöksistä.Mutta kuunnellaan Lintilän vastaus loppuun:”Mutta se mikä on tämän paketin [merkitys julkiseen talouteen], niin en usko, että VM [valtiovarainministeriö] on sitä erikseen laskenut, koska se on ollut tietyllä tavalla mukana.””Tietyllä tavalla mukana”. Tästä Lintilän muotoilusta voisi päätellä, että 700 miljoonan euron vihreän siirtymän paketti olisi jo huomioitu vasta sovitussa julkisen talouden suunnitelmassa vuosille 2023–2026.Ministereiden avustajille soittamalla selviää, että vuoden 2023 menolisäyksiä ei ole huomioitu suunnitelmassa, vaan ne pitää täydentää sinne. Avustaja kertoo, että 700 miljoonassa eurossa kyse on nimenomaan uusista päätöksistä, ei tiistain kehysriihessä tehdyistä päätöksistä.Tästä 700 miljoonasta noin puolet kohdistuu vuoteen 2022 ja rahoitetaan tämän vuoden lisäbudjeteista. Toinen puolisko osuu vuodelle 2023, joten ne lisämenot joudutaan täydentämään julkisen talouden suunnitelmaan vuodelle 2023.Tämä 50/50 -jako vuosille 2022 ja 2023 ei kuitenkaan ole ihan tarkka, koska kyse on esimerkiksi erilaisista valtuuksista, jotka voivat kohdentua jommalle kummalle vuodelle.Joka tapauksessa vuodelle 2023 kohdentuu satojen miljoonien lisämenot.Erikoista tässä on kuitenkin se, että hallitus vasta tiistaina hyväksyi kehysriihessä julkisen talouden suunnitelman vuosille 2023–2026. Ja vain kaksi päivää myöhemmin se joutuu lisäämään satojen miljoonien lisämenot vuodelle 2023.Elämme poikkeuksellisia aikoja – siitä ei ole epäilystäkään. Ja epätavallisina aikoina joudutaan tekemään epätavallisia ratkaisuja. Koronakriisin iskiessä vuonna 2020 Sanna Marinin (sd) hallitus ilmoitti, että hallituksen itse itselleen määrittelemät budjettikehykset eivät enää päde.Sittemmin hallitus otti kehykset taas käyttöön – tosin korotettuina, mutta korotetuissa kehyksissäkään hallitus ei ole oikein pystynyt pysymään.Tiistain kehysriihen jälkeen hallitus kertoi käyttävänsä pari miljardia lisärahaa Ukrainan sodan takia muun muassa puolustusvoimien materiaalihankintoihin. Nämä menot ovat kehyksen ulkopuolella, mikä on varmasti perusteltua.Alkuperäisen julkisuuteen kerrotun suunnitelman mukaan alkuviikon kehysriihen piti kestää kaksi päivää eli tiistain ja keskiviikon. Se kuitenkin vedettiin läpi yhdessä päivässä. Ennätyksellisen nopealla kehysriihellä pyrittiin ilmeisesti välittämään julkisuuteen viestiä hallituksen yhtenäisyydestä kriisiaikana.Mutta nyt kuitenkin näyttää siltä, että kehysneuvotteluiden päättymisen jälkeen jatkuivat kuitenkin jonkinlaiset varjokehysneuvottelut varautumisen ministeriryhmässä. Mutta lähestytään asiaa positiivisen kautta.Vanhassa maailmassa kehysneuvottelut olivat staattinen tapahtuma, jossa tulevien vuosien menoista sovittiin neuvotteluissa kerralla ja tiedotettiin sen jälkeen neuvotteluissa päätetyistä asioista julkisuuteen.Nyt kehysriihestä on onnistuttu luomaan dynaaminen prosessi, jossa julkisen talouden suunnitelma täydentyy vähän kerrallaan tipoittain päivien kuluessa.",3
312,"Lauantain Ilta-Sanomat kertoi, että Suomi myöhästyi EU:n yhteisistä koronatarvikehankinnoista ja jäi ainoana EU-maana ulos mahdollisuudesta osallistua yhteisiin hankintakierroksiin.Sinänsä on harmillista, että Suomi ei ole mukana yhteishankinnoista – vaikka niillä ei ilmeisesti akuuttia suojavarustepulaa pystyttäisikään auttamaan.Ilta-Sanomien uutisen huolestuttavin kohta oli kuitenkin ylijohtaja Päivi Sillanaukeen kommentti.Sillanaukeelta kysyttiin, kenellä on vastuu siitä, että Suomi jäi näiden neljän jättimäisen suojavarustehankinnan ulkopuolelle.”Jaa-a. En halua ohittaa meidän vastuussa olevaa kansliapäällikköä [Kirsi] Varhilaa. Voisit kysyä Pasi Pohjolalta [sijaistaa Varhilaa], että miten tähän kysymykseen vastattaisiin”, Sillanaukee vastasi IS:n mukaan.Jutussa kerrottiin myös, että Sillanaukee oli todennut toimittajalle kansliapäällikkö Varhilan olevan lomalla – ja kehotti soittamaan hänen sijaiselleen.Varhilan osalta kyse oli tiettävästi yhdestä vapaapäivästä todella pitkän työputken keskellä.Syntyi siis kuva, että kansliapäällikkö vain lomailee, kun kansakunta on kriisissä. Eikä Varhila toisaalta päässyt vastaamaan syytöksiin.Syyllisten etsintä jatkui sunnuntaina.Sosiaali- ja terveysministeri Aino-Kaisa Pekonen (vas) sanoi viikonloppuna, että hänellä ei ollut vielä viime viikolla tietoa siitä, että Suomi oli jäänyt EU:n koronatarvikkeita koskevan yhteishankinnan ulkopuolelle.Sunnuntaina Sillanaukee ilmaisi IS:n haastattelussa, että ministerin tietämättömyys johtuu kansliapäälliköstä. Sillanaukee sanoi, että kansliapäällikkö Kirsi Varhilan vastuulla on hoitaa yhteydet ministereihin.”En sitten tiedä, jos on niin, ettei viesti ole mennyt tai miten se viesti ei sitten ole mennyt ministereille. Meillä on ollut kuitenkin jo pidemmän aikaa päivittäin ministereiden tilannepalaveri käynnissä”, Sillanaukee sanoo.Ylijohtaja sysäsi siis vastuun esimiehelleen. Joka ei sitä kuitenkaan suostunut ottamaan.Kansliapäällikkö Varhila sanoi puolestaan maanantaina Ilta-Sanomien haastattelussa, että ministereiden kanssa kommunikointi ei ole kansliapäällikön yksinoikeus – vaan myös ylijohtajat käyvät suoraan keskusteluja ministerin kanssa.”Kyllä ylijohtajat, jokainen vastuualueeltaan, raportoivat ja käyvät suoraan keskustelut ministerin kanssa. Ainoastaan siinä tilanteessa, jos asiassa tulee monia eri haaroja, kansliapäällikkö on asiassa mukana. Lähtökohtaisesti ei ole niin, että asiat kulkisivat kansliapäällikön kautta”, Varhila sanoi IS:ssä.Sinänsä se, että kaksi virkamiestä sysää vastuuta epäonnistumisesta toisilleen, ei ole tavatonta.Mutta nykyisessä tilanteessa se on erittäin huolestuttavaa.Sosiaali- ja terveysministeriö (STM) on nimittäin keskeisessä roolissa koronakriisin hoitamisessa. Se on kriisissä toimivaltainen ministeriö, jota muut hallinnonalat tukevat.”STM johtaa pandemian torjuntatoimia ja siinä tarvittavaa ministeriöiden yhteistoimintaa”, todetaan influenssapandemiaa varten tehdyssä kansallisessa varautumissuunnitelmassa.Tämä tarkoittaa sitä, että STM:n kaksi ministeriä, Aino-Kaisa Pekonen ja Krista Kiuru (sd) sekä ministeriön ylin virkamiesjohto ovat paljon vartijoita.STM:n ylin virkamies on siis kansliapäällikkö Kirsi Varhila, jonka paikka näkyy tuossa alla olevassa organisaatiokaaviossa ministereiden alla olevassa laatikossa.STM:ssä on neljä osastoa, joista selkeästi suurin on hyvinvointi- ja palveluosasto. Osaston vastuulla on todella paljon asioita – muun muassa Suomen sosiaali- terveyspalvelut ja lääkehuolto. Koko lista osaston tehtävistä löytyy täältä.Listasta selviää, että kyseisen osaston rooteliin kuuluu muun muassa tartuntatautien torjunta.STM:n hyvinvointi- ja palveluosastoa johtaa ylijohtaja Päivi Sillanaukee.Voikin hyvin sanoa, että koronapandemian hoitamisessa valtionhallinnon kaksi keskeistä virkamiestä ovat kansliapäällikkö Kirsi Varhila ja ylijohtaja Päivi Sillanaukee.Koska kaksikko on niin tärkeässä roolissa, olisi äärimmäisen tärkeää, että heidän yhteistyönsä sujuisi saumattomasti.Viikonlopun kommenttien perusteella näyttää vahvasti siltä, että asia ei ole näin.Syitä syyttelyyn voi vain arvailla. Se kuitenkin tiedetään, että Varhilan ja Sillanaukeen yhteistyön lähtötilanne on hankala.Sillanaukee toimi aiemmin Varhilan nykyisessä tehtävässä STM:n kansliapäällikkönä. Ja silloin Varhila oli hänen alaisensa. Sillanaukee toimi STM:n kansliapäällikkönä vuosina 2012–2019.Yllättäen uuden kansliapäällikön haku avattiin jo loppuvuodesta 2018, vaikka Sillanaukeella oli vielä lähes vuosi pestiä jäljellä.Sdp kanteli viranhaun avaamisesta oikeuskansleri Tuomas Pöystille. Demarit epäilivät, että haku oli käynnistetty näin varhaisessa vaiheessa kokoomustaustaisen Sillanaukeen jatkopestin varmistamiseksi, olihan Juha Sipilän (kesk) hallitus vielä silloin vallassa.Demarit puolestaan olivat siinä vaiheessa kannatuskyselyiden kärjessä ja uskoivat pääsevänsä seuraavaan hallitukseen ja valitsemaan STM:n kansliapäällikköä.Oikeuskansleri ei puuttunut STM:n hakuilmoituksen aikatauluun.Sipilän hallitus kuitenkin hajosi ennenaikaisesti ennen eduskuntavaaleja eikä se ehtinyt näin ollen valita STM:n uutta kansliapäällikköä.Nimitys siirtyi Antti Rinteen (sd) hallitukselle.Loppusuoralla kansliapäällikkövalinnassa olivat Sillanaukee ja Varhila. Näistä uusi sosiaali- ja terveysministeri Aino-Kaisa Pekonen valitsi Varhilan.Varhila on taustaltaan sosiaalidemokraatti.Sillanaukeen kuultua siitä, että Pekonen on päätymässä esittämään Varhilaa, hän lähetti oikeuskansleri Pöystille kirjelmän, jossa hän pyysi huomioimaan erilaisia asioita hakijoiden johtamista koskevassa harkinnassa.Sillanaukee toi esille, että hänen koulutuksensa ja kokemuksensa on hakijoista laajin.Kirjelmän lisäksi Sillanaukee toimitti oikeuskanslerille täydentäviä viestejä – lähetti muun muassa Whatsapp-viestin puolenyön jälkeen kello 00:27.Sillanaukeen viestittelystä nousi pienoinen kohu.Hallinto-oikeuden professori Olli Mäenpää piti Lännen Median haastattelussa Sillanaukeen viestejä ”poikkeuksellisina” ja ”jännitteisinä”.”Minusta laillisuusvalvontakuvioon ei kuulu se, että valvojaan ollaan omassa asiassa yhteydessä. Se ei ole oikein. Hakijan täytyy pysyä viileänä ja odottaa sitä, että päätös tehdään hakupapereissa olevilla premisseillä, jotka ovat käytettävissä”, Mäenpää sanoi haastattelussa.Kansliapäällikkö Kirsi Varhila kertoi maanantaina Ilta-Sanomissa, että Suomen jäämisestä pois EU:n yhteishankinoista tehdään ministeri Pekosen pyynnöstä ministeriössä sisäinen selvitys.Sen lisäksi olisi varmaankin syytä järjestää jonkinlainen kehityskeskustelu ministeriön ylimmälle virkamiesjohdolle.Kyse ei nimittäin ole vain työpaikan tulehtuneista ihmissuhteista, vaan – kuten sanottua – koko Suomen selviämisestä kriisitilanteessa.",3
313,"Valtiovarainministeri Matti Vanhanen (kesk) esitti perjantaina Maaseudun Tulevaisuuden haastattelussa jättimäistä sijoitusta suomalaisen tutkimuksen, kehityksen ja innovaatioiden (TKI) vauhdittamiseksi.Vanhasen mukaan olisi syytä perustaa ”pankki tai rahasto”, joka käyttäisi peräti kymmenen miljardia euroa kymmenen vuoden aikana tki-menoihin.Rahaston avulla pystyttäisiin pönkittämään julkista ja yksityistä tki-rahoitusta yli vaalikausien. Rahat valtio voisi Vanhasen mukaan lainata – tosin sillä edellytyksellä, että hallitus pystyy ”sitoutumaan rakenteellisiin uudistuksiin ja kurinalaiseen talouspolitiikkaan”.Tarkoitus olisi Vanhasen mukaan saada Suomen tutkimus- ja tuotekehitysmenot nostettua pitkäaikaiseen tavoitteeseen eli neljään prosenttiin bruttokansantuotteesta vuoteen 2030 mennessä.Vaikuttava visio siis. Mutta kovin tutun kuuloinen.Palataan historiassa 12 vuotta taaksepäin.Tammikuun 14. päivä vuonna 2009 silloinen pääministeri Matti Vanhanen esitti keskustan puoluehallituksen kokouksessa Tampereella jättimäisen kansallisen investointiohjelman käynnistämistä.Esitys oli täysi yllätys hallituskumppaneille. Esimerkiksi silloinen valtiovarainministeri Jyrki Katainen (kok) kertoi kuulleensa Vanhasen esityksestä vain vähän ennen puheen alkua.Vanhanen visioi puheessaan kymmenien miljardien investointiohjelmaa, jossa pistettäisiin rahaa nopeisiin rata- ja tieyhteyksiin Helsingistä Pohjois-Suomeen, tuettaisiin kotimaisia energiahankkeita ja laitettaisiin lisäpanostuksia tutkimukseen ja tuotekehitykseen.Ohjelman tarkoitus oli Vanhasen mukaan estää ikääntyvää Suomea ”näivettymästä”.Vanhanen perusteli puheessaan investointiohjelmaa sillä, että ”nykyinen konsepti ei toimi”.Vanhasen pessimismin syynä oli finanssikriisi, joka oli tuolloin pistänyt maailman markkinat kaaokseen ja iskenyt rajusti myös reaalitalouteen.Vanhanen julistikin, että markkinaliberalismi oli tullut tiensä päähän, samoin kuin sosialismi. Vapaan markkinaliberalismin jälkeen tarvittiin Vanhasen mukaan vahvempaa valtion otetta.Ratkaisu oli Vanhasen mukaan ”keskustalainen kolmannen tien ajattelu”, jossa korostuisi valtion rooli.Konkreettisena tavoitteena Vanhasen kolmannen tien ohjelmassa oli saada Suomen tutkimus- ja tuotekehitysmenot nostettua neljään prosenttiin bruttokansantuotteesta.Siis samaiseen tavoitteeseen, joka on myös Vanhasen nyt esittämässä uudessa innovaatiorahastossa.(Täytyy vähän sivuhuomautuksena mainita, että tuolloin vuonna 2009 Suomen tki-menojen osuus bkt:stä oli korkeimmillaan koko 2000-luvulla. Eikä itse asiassa ollut silloin edes kovin kaukana siitä tavoitteena olleesta neljän prosentin tasosta. Selityksenä oli tietysti Nokia, jonka tuotekehitysmenot olivat tuolloin vielä valtavat. Vuoden 2009 jälkeen tki-menot laskivat jyrkästi vuoteen 2016 asti. Sen jälkeen suhdeluku on lievästi noussut. Viime vuonna se oli hieman alle kolme prosenttia)Vanhasen vuoden 2009 ja vuoden 2021 visioissa on muutakin yhteistä.Silloin 12 vuotta sitten Vanhanen toivoi, että hallitus pistäisi investointiohjelman valmistelun käyntiin kevään 2009 puoliväliriihessään.Ja sama tilanne on nyt taas käsillä. Vanhasen mukaan ajatusta tki-rahastosta pitäisi käsitellä hallituksen puoliväliriihessä, joka kokoustaa parhaillaan Säätytalossa.Riihessä tuskin kuitenkaan päätetään Vanhasen visiosta mitään konkreettista. Todennäköisesti pääministeri Sanna Marin (sd) kertoo riihen jälkeen, että tki-menojen kasvattamista ryhdytään valmistelemaan parlamentaarisesti.Marin onkin ehtinyt jo kutsua 27. huhtikuuta kaikki eduskuntapuolueet koolle keskustelemaan tki-rahoituksen tasosta ja pitkäjänteisyydestä .Kokoomuksen eduskuntaryhmän puheenjohtaja Kai Mykkänen on jo ehtinyt antaa Vanhasen rahastoehdotukselle täystyrmäyksen.”Mekin kannatamme tki-panostusten lisäämistä, mutta tämä esitetty keino on suorastaan uskomaton kepulikonsti”, Mykkänen sanoi HS:n haastattelussa keskiviikkona.Ongelmana Mykkäsen mukaan se, että valtio ottaisi suuren määrän velkaa, joka vietäisiin erilliseen rahastoon eduskunnan päätäntävallan ulkopuolelle.Mykkänen epäili, että ajatus voi olla jopa perustuslain vastainen.Maaseudun Tulevaisuuden haastattelussa Vanhanen esitti vaihtoehtona sitä, että päätettäisiin vähintään kahden vaalikauden budjettimomentista, jota ei voisi poliittisesti muutella.Tämä taitaa kuitenkin olla vähintään yhtä hankalasti toteuttavissa, sillä nykyinen eduskunta sitoisi näin kahden seuraavan eduskunnan kädet.Sinänsä Vanhanen on pohjimmiltaan oikealla asialla.Suomen talouden iso riski on se, että jo yli kymmenen vuotta jatkunut hitaan kasvun kausi jatkuu. Yksi selitys sille, että Suomi on jäänyt talouskasvussa verrokkimaista jälkeen on muita pienemmät panostukset tutkimus- ja kehitystoimintaan.Esimerkiksi Pekka Ala-Pietilän johtama työryhmä julkaisi vastikään raportin, jossa se korostaa tki-investointien merkitystä talouskasvun vauhdittajana. Työryhmän mukaan julkisen sektorin tutkimus- ja tuotekehitysmenoissa pitäisi tehdä tasokorotus.Elinkeinoelämän tutkimuslaitoksen tutkimuspäällikkö Heli Koski on samoilla linjoilla. Hän korostaa tki-investointien merkitystä talouden kasvulle.Samalla Koski kuitenkin kertoo vähän ihmettelevänsä, mitä Vanhasen ideoima rahasto käytännössä tarkoittaisi ja mitä se toisi lisää nykytilanteeseen. Yritykset voivat jo nykyään hakea julkista tukea tuotekehityshankkeisiin esimerkiksi Business Finlandin kautta.”Miksi nykyiseen innovaatiorahoitusjärjestelmään ei vain laiteta enemmän julkista rahaa?”, Koski kysyy.Ennen kuin perustetaan uusi innovaatiorahoitusta jakava instanssi, kannattaisi Kosken mukaan analysoida, miksi tki-rahoitus on Suomessa ylipäätään jäänyt jälkeen verrokkimaista. Ja kun pullonkaulat on löydetty, sen jälkeen kannattaisi yrittää löytää kohdennettuja keinoja niiden helpottamiseksi.Aivan uuden jättimäisen ”rahaston tai pankin” perustaminen ei välttämättä ole tehokkain ratkaisu ongelmiin.Vanhasen suuria visioita yhdistää ennen kaikkea se, että niitä ei välttämättä ole edes tarkoitettu konkreettisesti toteuttavaksi. Ne ovat ennen kaikkea visioita – eivät varsinaisia politiikkalinjauksia.Vuonna 2009 Vanhasen vision toteutumista ei auttanut se, että saman vuoden lopulla hän ilmoitti luopuvansa pääministerin tehtävästä ja keskustan puheenjohtajuudesta. Pääministeri vaihtui keväällä 2010.Ja sama kuvio taitaa olla nytkin edessä. Vanhanen esittää jättimäistä tki-rahastoa siinä vaiheessa, kun on itse asiassa juuri luopumassa valtiovarainministerin tehtävästä.Vanhanenhan on moneen kertaan kertonut, että ei aio istua ministerinä vaalikautta loppuun.”En aio olla lähellekään vaalikauden loppua”, Vanhanen sanoi viimeksi lauantaina Ylen haastattelussa.Vanhasen ero saattaa olla edessä jo pian puoliväliriihen jälkeen. Tai sitten syksyllä budjettiriihen jälkeen. Tai sitten ensi talvena. Joka tapauksessa Vanhanen on jo lähtökuopissaan.Näyttääkin vahvasti siltä, että Matti Vanhasella on tapana innostua esittämään suuria ja kauaskantoisia visioita siinä vaiheessa, kun on juuri lyömässä hanskat tiskiin.Eikä tässä ole sinänsä mitään pahaa. Positiivisesti voi ajatella, että Vanhanen tykkää visioita suuria asioita muiden toteutettavaksi.",3
314,"Kirjoitin eilen kolumnin, jossa povasin tämänpäiväisestä välikysymyskeskustelusta tulevan rapsakka. Lisäksi veikkailin, että keskustelussa ei puhuta itse asiasta, vaan aidan sijaan aidanseipäistä.Olin väärässä.Lue lisää: Huomisesta välikysymyskeskustelusta on tulossa rajuEi puhuttu aidasta tai seipäistä vaan ehkä korkeintaan portinpielestä. Toissijaisuusperiaatteesta jauhettiin, mutta ei niin paljon kuin eilen pelkäsin. Eikä keskustelu ylipäätään ollut erityisen sähköinen.Syynä oli se, että pääministeri Sanna Marinin (sd) esittelemä hallituksen vastaus välikysymykseen oli sisällöltään aika lailla sama kuin mitä välikysymyksen ensimmäinen allekirjoittaja kokoomus ajoi.Eli jos EU:n ennallistamisasetuksen sisältö ei neuvotteluissa muutu, Suomi äänestää sitä vastaan.”Vihreistä kerrotaan, että välikysymysvastauksessa ei muuttunut juuri mikään. Kun asiaa kysyy keskustalaisilta, vastaus on päinvastainen.Mutta onko tuo välikysymysvastauksen linjaus kovin erilainen kuin se, jonka hallitus ilmaisi syyskuussa eduskunnalle toimittamassaan U-kirjelmässään?Vastaus riippuu siitä, keneltä kysyy.Vihreistä kerrotaan, että välikysymysvastauksessa ei muuttunut juuri mikään. Kun asiaa kysyy keskustalaisilta, vastaus on päinvastainen.”Kaikki muuttui”, eräs keskustalainen muotoili asian.No katsotaan.Syyskuun U-kirjelmässä hallitus muotoili asian näin:Hyväksyttävän kokonaisratkaisun saavuttaminen edellyttää alustavan arvion mukaan kustannusten merkittävää alenemista, jäsenvaltioiden liikkumavaran sekä keinovalikoiman joustavuuden turvaamista tai lisäämistä.Ja tämänpäiväisessä välikysymysvastauksessa muotoilu oli tämä:Mikäli neuvotteluissa ei saavuteta hyväksyttävää kokonaisratkaisua, Suomella on perusteet äänestää lopputulosta vastaan. Lopullisen kantansa ehdotuksen sisältöön ja äänestyspäätöksensä Suomi muodostaa neuvotteluiden loppuvaiheessa Suomen kokonaisetua arvioiden.Muotoilut ovat erilaisia, se on selvä, mutta ero ei tunnu kovin isolta. Molemmissa puhutaan hyväksyttävästä kokonaisratkaisusta, jota Suomi nyt tavoittelee neuvotteluissa. Välikysymysvastauksessa sanotaan selkeämmin, että mikäli neuvottelutulos ei tyydytä, Suomella on perusteet äänestää vastaan. Mutta toisaalta jo pelkästään termi ”hyväksyttävä” pitää kai sisällään ajatuksen, että kokonaisratkaisu voidaan silloin hyväksyä.Kyseessä ovatkin sävyerot – nuo poliittisen retoriikan pikku pirulaiset –, jotka ovat koko ennallistamisasetusväännön ajan olleet pinnalla. Kun hallitus syyskuussa toimitti U-kirjelmän eduskuntaan, ilmasto- ja ympäristöministeri Maria Ohisalo (vihr) julkaisi ministeriön tiedotteen, jossa korostettiin luontokadon torjumisen tärkeyttä.Ohisalon tiedotteessa mainittiin myös, että asetusesitystä pitää muuttaa muun muassa Suomelle koituvien kustannusten alentamiseksi ja liikkumavaran säilyttämisen suhteen.Ohisalon yllätykseksi myös keskustalainen maa- ja metsätalousministeri Antti Kurvinen julkaisi saman tien samasta asiasta oman tiedotteensa. Sen sisältö oli periaatteessa sama kuin Ohisalolla –mutta asioiden painotus eri.Kurvisen tiedotteessa korostettiin asioita, joita asetuksessa pitää muuttaa – siis niitä kustannuksia ja liikkumavaraa. Sen otsikko oli: ”Luonnon tilan parantamista koskevassa EU:n asetusehdotuksessa on lisättävä jäsenmaiden liikkumavaraa.” Ohisalon tiedotteen otsikko kuului: ”Valtioneuvosto kannattaa EU:n esitystä luonnon tilan parantamiseksi. ”Lue lisää: Saarikko: Hallituskumppaneiden ”raju arvostelu” osoittaa, että keskusta sai ennallistamiskiistassa tahtonsa läpiHallituksen tämänpäiväisen välikysymysvastauksen muotoilu oli aivan poikkeuksellinen prosessi. Lehtitietojen mukaan avustajat väänsivät sanamuodoista viikon aikana kymmenien tuntien ajan.Lopullisessa tekstissä painotukset olivat lähempänä Kurvisen kuin Ohisalon tiedotetta.Eräs keskustakuiskaaja selitti, että hallituksen linja ennallistamisasetuksen suhteen oli aikaisemmin ”kyllä, mutta”. Ja välikysymysvastauksessa se oli muuttunut muotoon ”ei, mutta”. Kieltämättä noin muotoiltuna sävyero on selvä.Vielä selvempi ero oli, kun kuunteli keskiviikkona keskustan ryhmäpuheenvuoron pitänyttä Anne Kalmaria. Hän aloitti puheensa sanomalla: ”Keskusta ei hyväksy EU-komission esittämää ennallistamisasetusta.”Ja jatkoi vielä, että ”saman totesi myös pääministeri hallituksen puolesta”.Pääministerin muotoilu tosin ei ollut ihan näin suoraviivainen. Marinhan sanoi hallituksen vastauksessa, että ”mikäli neuvotteluissa ei saavuteta hyväksyttävää kokonaisratkaisua, Suomella on perusteet äänestää lopputulosta vastaan”.Keskustalaiset iloitsivat tänään eduskunnassa myös siitä, että välikysymysvastaukseen oli saatu mukaan maininta omaisuudensuojasta. Sillä tarkoitetaan sitä, että yksityisille metsänomistajille pitää korvata, jos heidän maitaan ruvetaan valtion toimesta ennallistamaan.Mutta kyllä maininta omaisuudensuojasta löytyi myös hallituksen syyskuisesta U-kirjelmästä.”Hallituksen tunnelma on jälleen kerran jäätävä.Keskusta sai hallituksen sisäisessä väännössä siis jonkinlaisen voiton. Hallituksen ennestäänkin huonoa tunnelmaa ennallistamisvääntö ei parantanut.Hallituskumppaneista on sietämätöntä, että keskusta pistää muut tällä tavoin selkä seinää vasten. Keskusta nimittäin tiettävästi enemmän tai vähemmän suoraan ilmaisi, että mikäli sanamuodot välikysymysvastauksessa eivät muutu, keskustan kansanedustajat saavat hallituksen luottamusäänestyksessä vapaat kädet.Aika moni keskustaedustaja olisi siinä tapauksessa todennäköisesti painanut perjantaina punaista ei-nappia.Hallituksen tunnelma on siis jälleen kerran jäätävä. Riitaa on tiettävästi todella monesta lakiesityksestä, jotka pitäisi ehtiä antaa eduskuntaan lähiaikoina.Mistä? ”Kaikista”, vastaa keskustakuiskaaja.Lue lisää: Eduskunnan yleisölehterillä osoitettiin mieltä luontokatoa vastaan, puhemies keskeytti protestinLue lisää: Hallituspuolueiden kansanedustajat moittivat pääministeri Marinia: Sanat eivät vastaa tekoja",3
315,"Alkuviikosta  politiikan toimittajien tilaisuudessa kokoomuksen puheenjohtaja Petteri Orpo ilmaisi kutakuinkin niin yksiselitteisesti kuin mahdollista, että hän1) hakee kokoomuksen ensi kesän puoluekokouksessa jatkokautta puolueen johdossa, 2) aikoo johdattaa kokoomuksen vuoden 2023 eduskuntavaaleihin ja 3) pyrkii olemaan Suomen seuraava pääministeri.Samat samat asiat Orpo on ehtinyt viime kuukausina julistaa lehtihaastatteluissa useampaan kertaan ennenkin.Näistä Orpon yksiselitteisistä sanoista huolimatta muutamissa viime päivinä käymissäni politiikan taustakeskusteluissa on toistunut sama kysymys:”Mitähän Petteri Orpo meinaa?”Viime viikolla nimittäin kerrottiin,  että Petteri Orpo nousee Kuntien eläkevakuutuksen Kevan hallituksen puheenjohtajaksi. Kyseessä on luottamustoimi, joka ei suoranaisesti vaikuta mitenkään Orpon asemaan politiikassa.Tehtävä on merkittävä, sillä Keva huolehtii Suomen julkisen sektorin työntekijöiden eläkkeistä. Vakuutettuja sillä on 1,3 miljoonaa. Keva hallinnoi myös merkittävää sijoitusomaisuutta, jonka arvo oli kesäkuun lopussa 63,3 miljardia euroa.Mutta.Yleensä ykkösketjun poliitikot eivät ole Kevan hallituksen johdossa toimineet. Orpoa edeltävä puheenjohtaja oli Turun kaupunginjohtaja Minna Arve  (kok). Ennen Arvetta tehtävää hoiti Anna-Kaisa Ikonen (kok), joka oli silloin valtiosihteerinä.Nyt puheenjohtajaksi nousee kolmanneksi suurimman eduskuntapuolueen puheenjohtaja. Se on hieman yllättävää.Ja aina kun tapahtuu jotain tavallisuudesta poikkeavaa, se pistää meidän spekulanttien mielen laukkaamaan.Politiikan spekulointi, niin sanottu kannunvalanta, on hauskaa puuhaa. Siinä hyödynnetään usein niin sanottuja heikkoja signaaleja – eli kiinnitetään huomiota johonkin yksityiskohtaan, jonka uskotaan ehkä viestivän jostain isommasta muutoksesta.Jotain voi olla tekeillä.Tässä vaiheessa keskustelukumppani hiljentää ääntään ja kysyy, oletko kuullut tai kiinnittänyt huomiota siihen ja siihen asiaan. Suoria väitteitä ja teorioita ei välttämättä esitetä, vaan jätetään johtopäätökset kuulijan tehtäväksi.”En ole varma, mihin se liittyy – mutta oletko kuullut, että Orpo on nimitetty Kevan hallituksen johtoon?”Ja lauseen perään lisätään merkitsevä katse. Jospa Orpo sittenkin on jo pohjustamassa politiikan jälkeistä työuraansa.”Jotain voi olla tekeillä.  Tässä vaiheessa keskustelukumppani hiljentää ääntään Viime keväänä ennen kesäkuun kuntavaaleja kokoomuksen sisältä kuului jonkin verran Orpoon kohdistuvaa kritiikkiä. Häntä moitittiin muun muassa värittömyydestä.Kokoomus oli kuitenkin Petteri Orpon johdolla kuntavaalien suurin puolue, ja jupina loppui. Ainakin tällä erää.Vaalivoitto vahvisti siis Orpon asemaa. Hänen itsensä kannalta merkittävintä oli se, että valinnan avaimet säilyivät hänellä itsellään. Koska Orpo haluaa jatkaa puheenjohtajana ensi kesän puoluekokouksessa, hän ei välttämättä saa edes haastajaa.Kuntavaalivoitto pönkitti kokoomuksen asemaa myös eduskuntavaalikannatusta mittaavissa HS-gallupeissa. Se on kaikissa kuntavaalien jälkeen tehdyissä kyselyissä ollut suurin puolue. Tuoreimmassa  elokuun kyselyssä kokoomuksen kannatus oli 19,8 prosenttia. Kakkosena oli Sdp (19,2) ja kolmosena perussuomalaiset (17,2).Kokoomuksen puoluetoimistolla Kansakoulunkadulla ei kuitenkaan varmaan ihan vielä kannata avata skumppapulloja varman eduskuntavaalivoiton kunniaksi.Muistellaan hetki vuotta 2017.Silloin Juha Sipilän (kesk) hallitus oli kautensa puolivälissä. Kilpailukykysopimus ja leikkaukset olivat syöneet hallituksen suosiota, ja etenkin tästä kärsivät hallituspuolueista perussuomalaiset ja keskusta. Alkuvuodesta 2017 oppositiopuolue Sdp oli kannatusmittauksissa selvästi suurin puolue.Mutta niin vain kokoomus silti oli suurin puolue kevään 2017 kuntavaaleissa.Silloinkin se sai voitettujen kuntavaalien jälkeen melkoisen kannatusbuustin. Elokuussa 2017 kokoomus oli HS-gallupissa selvästi suurin puolue 20,7 prosentin kannatuksella.Se näytti olevan vahvoilla eduskuntavaalien 2019 suurimmaksi puolueeksi. Ainakin kokoomuslaiset olivat tuolloin asian suhteen luottavaisia.Hallituskumppanit muistelevat, että gallupmenestys kuulemma näkyi tuolloin vuonna 2017 kokoomuslaisten käytöksessä. Puolue muuttui ylimieliseksi.Eräskin kokoomusministeri oli kuulemma jossain hallituksen sisäisessä kiistassa ilmoittanut, että me ratkaisemme tämän asian mielemme mukaan sitten seuraavassa hallituksessa, kun olemme pääministeripuolue.Mutta ei tullut kokoomuksesta pääministeripuoluetta. Se jäi vuoden 2019 vaaleissa kolmanneksi ja oppositioon.Nyt kokoomus on taas kuntavaalivoiton buustaamana gallupykkösenä. Ja näyttää vahvasti uskovan eduskuntavaalivoittoon. Arroganssin asteesta en osaa sanoa sen tarkempaa, mutta jotain viitteitä voi halutessaan havaita.Kokoomusnuoret lähetti  vastikään viiden hallituspuolueen puoluetoimistoihin kynnysmatot, joihin oli painettu keskustan logo ja teksti: Keskusta – se kynnysmatto. Kun hallitus päätti viime viikolla budjettiriihessä niin sanotusta maastapoistumisverosta, kokoomus ilmoitti poistavansa sen, jos on seuraavassa hallituksessa. (Maastapoistumisvero eli arvonnousuvero tarkoittaa sitä, että Suomessa kertyneen omaisuuden myynnistä maksetaan verot Suomeen myös silloin, kun omaisuuden myynti tapahtuu ulkomailla.)Mutta palataan vielä siihen Keva-spekulaatioon. Parasta kysyä suoraan Orpolta, mitä hän meinaa.Spekulaatio huvittaa häntä.Orpo perustelee Kevan hallitukseen menemistä yksinkertaisesti sillä, että hän on kiinnostunut eläkejärjestelmästä ja sen kestävyydestä. Onhan järjestelmällä keskeinen vaikutus suomalaisten hyvinvoinnin kannalta. Asian taustalla ei ole Orpon mukaan mitään muuta.Ja Orpo vakuuttaa taas kerran, että hän haluaa viedä kokoomuksen vuoden 2023 vaaleihin ja pyrkii siis pääministeriksi. Jälkimmäisessä tavoitteessa Orpoa saattaa auttaa se, että hän oli kokoomuksen puheenjohtaja myös vuonna 2017, kun kuntavaalivoitto edellisen kerran buustasi kokoomuksen kannatusta. Orpo varmaankin muistaa, miten helposti ykköspaikan voi myös menettää.",3
316,"Keskustan puoluekokous alkaa perjantaina kello 15, ja tunnelma puheenjohtajakisassa alkaa tiivistyä. Puolueen puheenjohtaja valitaan lauantaina iltapäivällä.Vaikka puheenjohtajaehdokkaita on neljä, kisa on tiivistynyt kahden ehdokkaan, Katri Kulmunin ja Annika Saarikon kamppailuksi. Kun toinen iskee, niin toinen vastaa kahta siihen kovemmin.Eilen torstaina kaksikko kamppaili Kekkosella.Kulmuni julkaisi aamulla Facebookissa kuvan, jossa hän laskee kukkia Urho Kaleva Kekkosen haudalle Helsingin Hietaniemessä.Kulmuni nosti postauksessaan esille Urho Kekkosen roolin teollisuus- ja aluepoliitikkona. Molemmat ovat myös Kulmunin puheenjohtajakampanjan keskeisiä teemoja.Kulmuni kirjoitti:Kekkosen merkitys oli keskeinen, mitä tulee Suomen teollisuuden kasvamiseen sodan jälkeen. Siinä näkyi investointien ja vahvan valtion rooli. Tänään valtion rooli on tietenkin erilainen, mutta investointiympäristön edistäminen läpi Suomen on tietenkin aluepoliittisessa ajattelussa edelleen keskeistä.Vastaehdokas Annika Saarikko ei jäänyt tuleen makaamaan. Saarikko julkaisi oman Kekkos-kirjoituksensa blogissaan.Saarikko korosti kirjoituksessaan Kekkosen merkitystä ulkopoliitikkona.Saarikko kirjoitti:Hän oli vahvasti rakentamassa Suomen ulkopolitiikan linjaa, jonka ansiosta Suomi on tänään kansainvälisesti mitä on: arvostettu ja asemaltaan vakaa ja turvattu.Kulmunin ja Saarikon Kekkos-kirjoitusten ajoitus johtui tietysti siitä, että torstaina 3. syyskuuta tuli 120 vuotta Urho Kekkosen syntymästä.Mutta saattoi siihen olla muitakin syitä. Eräs keskustan taustavaikuttaja kertoi, että keskustassa nostetaan voimakkaasti esille puolueen historialliset sankarit aina siinä vaiheessa, kun puolueella menee huonosti.Nyt menee.Torstaina julkaistussa Ylen kannatuskyselyssä keskustan kannatus matoi edelleen siellä noin 11 prosentin tietämillä. Edes puheenjohtajakampanja ei ole saanut käyrää juuri nytkähtämään ylöspäin.Annika Saarikko viittasi omassa Kekkos-kirjoituksessaan myös keskusta-maalaisliiton henkiseen isään Santeri Alkioon. Ei tosin nimellä, mutta puhumalla ”ihmisyysaatteesta”.Se on syväalkiolainen termi, joka toistetaan aina keskustan tupailloissa.Keskustalainen ihmisyysaate toimii myös tämän päivän ulkopolitiikassa, Saarikko kirjoitti.Katri Kulmuni kuitenkin yllätti. Hän ei vetänyt esille Alkiota vaan marsalkka C.G.E. Mannerheimin. Mannerheim on Kulmunin mukaan Kekkosen ohella Suomen historian toinen suuri hahmo.Kulmuni kertoi kirjoituksessaan, miten eräässä keskustan puheenjohtajapaneelissa oli ehdokkaita pyydetty nimeämään joku ihailemansa, ei keskustalainen suomalainen vaikuttaja.Kilpakumppanit olivat Kulmunin mukaan nimenneet Lauri Ihalaisen ja Ilkka Kanervan. ”Minä puolestani otin esille Mannerheimin”, Kulmuni kirjoitti. Veto oli ovela, sillä lukijalle jäi kuva, että kilpakumppanit arvostavat enemmän SAK:n entistä puheenjohtajaa ja kokoomuksen kansanedustajaa kuin Suomen marsalkkaa.Voisikin arvioida, että Kulmuni päihitti Saarikon torstain kekkoskisassa.Se ei kuitenkaan välttämättä riitä, sillä näyttää vahvasti siltä, että Kulmuni häivää lauantaina Saarikolle puheenjohtajavaalissa.Kaikissa ennakkoarvioissa pidetään Saarikon valintaa puheenjohtajaksi todennäköisenä.Lauantaina keskustalle valitaan myös puoluesihteeri. Nykyinen puoluesihteeri Riikka Pirkkalainen kumartaa jatkokauden, sillä hänelle ei näytä tulevan vastaehdokasta.Sen sijaan varapuheenjohtajavaalista tulee todennäköisesti kiinnostava.Varapuheenjohtajan paikkoja on tarjolla kolme ja kisaan on ilmoittautunut kolme ehdokasta: kansanedustajat Hilkka Kemppi ja Pasi Kivisaari sekä Riikka Pakarinen.Voi hyvin olla, että näistä kolmesta ehdokkaasta ei kuitenkaan tule valituksi välttämättä kuin yksi.Keskustan puoluekokouksessa suoritetaan ensin puheenjohtajavaali. Puheenjohtajavaalin jälkeen on vielä mahdollisuus ilmoittautua varapuheenjohtajavaaliin.Ennakkoarvioissa on veikkailtu, että puheenjohtajaehdokkaana oleva kansanedustaja Petri Honkonen jää äänestyksessä kolmanneksi – mutta tekee silti hyvän tuloksen.Onkin hyvin mahdollista, että Honkonen lähteen puheenjohtajavaalin jälkeen mukaan varapuheenjohtajavaaliin – ja voi hyvin tulla valituksi.Varapuheenjohtajakisaan todennäköisesti ilmoittautuu myös kansanedustaja Markus Lohi.Lohenkin ratkaisu riippuu puheenjohtajavaalin tuloksesta, vaikka hän ei olekaan siinä ehdokkaana. Jos Annika Saarikko nousee puheenjohtajaksi, silloin Markus Lohi todennäköisesti ilmoittautuu varapuheenjohtajakisaan.Kulmunin voittaessa Lohi ei lähde ehdolle, sillä siinä tapauksessa hänellä ei olisi mahdollisuuksia vaalissa. Ovathan molemmat Lohi ja Kulmuni samasta Lapin vaalipiiristä.",3
317,"Kuin pahaa unta. Näillä sanoilla kokoomuksen puheenjohtaja Petteri Orpo luonnehti torstaina eduskunnan kyselytunnilla tunnelmaa, jolla hän oli seurannut hallituksen kehysriihestä tihkuneita uutisia.”Mediatietojen perusteella vaikuttaa, että vastuullisen talouspolitiikan periaatteet ollaan heittämässä roskiin”, Orpo sanoi.Se oli Orposta ”kuin pahaa unta”.Orpon kiihtymyksen syynä oli HS:n torstaina aamupäivällä julkaisema uutinen, jossa kerrottiin pääministeri Sanna Marinin ehdottaneen hallituskumppaneille budjetin menokehysten ylittämistä.Eikä mitään pikkuylitystä – vaan reipasta lähes miljardin euron menolisäystä aiemmin sovittujen menokehysten päälle.Kyse oli siis pääministeri Marinin keskiviikkoiltana hallituskumppaneille antamasta kompromissiesityksestä koskien työllisyystoimia. Työllisyystavoitteen nostamisen lisäksi esityksessä ehdotettiin budjetin kehystason nostoa ensi vuonna 900 miljoonalla eurolla ja vuonna 2023 vielä 850 miljoonalla eurolla.Se oli jonkinmoinen yllätys.Etenkin jos muistaa, miten valtiovarainministeri Matti Vanhanen (kesk) on jatkuvasti toistellut, että ensi vuoden budjetissa palataan taas kehyksiin. Viimeksi tiistaina Ylen haastattelussa Vanhanen tuntui pitävän aika lailla itsestään selvänä, että hallitus palaa menokehykseen.Vanhanen varoitteli Ylen haastattelussa, että menokehykseen pääsemiseksi joudutaan tekemään jonkin verran leikkauksia – tai ”sisäisiä siirtoja”, kuten Vanhanen haastattelussa sanoi.Seuraavana päivänä pääministeripuolue Sdp oli kuitenkin kompromissiesityksessä valmis surutta rikkomaan hallituspuolueiden yhdessä sopiman menotason.Keskusta tyrmäsi Marinin kompromissiesityksen saman tien keskiviikkona.Mutta miksi kehysten rikkominen on niin iso juttu?Koronapandemia on päällä ja rahaa tarvitaan vielä paljon, jotta kriisistä selvitään. Ja oli jokseenkin selvää jo etukäteen, että hallituksen on äärimmäisen hankala saada ensi vuoden budjettia mahtumaan kehyksiin. Lisärahaa tarvitaan sinne sun tänne paikkaamaan korona-ajan aiheuttamia vaurioita.Sitä paitsi keskustallakin on tiettävästi vaikka kuinka paljon omia menolisäystoiveitaan.Mutta miksi Orpo niin kovasti pillastui?Vaikka Petteri Orpo on entinen valtiovarainministeri, niin ei kai menokehyksistä sentään unia kannata nähdä. Ei varsinkaan pahoja sellaisia.Palataan siihen tarkemmin kohta. Kerrataan ensin, mitä ne menokehykset ovat.Menokehyksellä tarkoitetaan hallituksen koko vaalikauden ajaksi sopimaa menokattoa, jota ei saa ylittää. Kehykset määrittävät vuosittain enimmäismäärän noin 80 prosentille valtion talousarviomenoista.Jos hallitus haluaa pistää johonkin kohteeseen lisää rahaa, eikä kehyksen liikkumavara riitä, sen pitää vastaavasti leikata jostain muualta.Ne ovat niitä Vanhasen mainitsemia ”sisäisiä siirtoja”.Kehysjärjestelmän tarkoitus on pitää valtion menojen kasvu kurissa – sillä rahan käyttäminen erinäisiin välttämättömiin ja hyviin tarkoituksiin on tunnetusti poliitikkojen erityisosaamista.Keväällä 2020 hallitus päätti koronakriisin takia luopua väliaikaisesti menokehyksestä.Se oli kriisin takia välttämätöntä. Siitä ovat varmaankin kaikki puolueet myös oppositiossa yhtä mieltä.Hallituksen viime vuoden lisäbudjetit olivatkin historiallisen suuria. Kaikkiaan Suomen nettovelka kasvoi budjettiin perustuen viime vuonna arviolta 19,7 miljardilla eurolla.Samalla hallitus kuitenkin sopi, että vuonna 2021 palataan noudattamaan valtiontalouden menokehystä.Koronakriisin jatkumisen takia takia kehyssääntöön kuitenkin kirjattiin jo etukäteen tälle vuodelle erinäisiä poikkeuksia. Tänä vuonna menokehyksen ulkopuolella ovat kaikki koronaan liittyvät välittömät kustannukset – jotka tulevat esimerkiksi testauksesta, jäljittämisestä, karanteeneista, potilaiden hoidosta, rokottamisesta tai matkustamisen terveysturvallisuudesta.Lisäksi tilanteen epävarmuuden vuoksi tälle vuodelle on varattu ylimääräinen 500 miljoonaa kertaluonteisiin ja finanssipoliittisesti välttämättömiin koronasta johtuviin menotarpeisiin.Kirjoitin alkuvuodesta budjettikehyksistä jutun, jossa haastattelin valtiovarainministeriön budjettipäällikkö Sami Yläoutista. Kysyin Yläoutiselta, voiko vuoden 2020 päätös luopua kehyksistä johtaa koko järjestelmän romuttumiseen.”Se on hyvä kysymys”, Sami Yläoutinen vastasi. Pitkän pohdinnan jälkeen hän arvioi, että koko järjestelmä tuskin kaatuu.Suurimpana riskinä Yläoutinen piti sitä, että kynnys siirtää yllättäviä kustannuksia kehyksen ulkopuolelle voi jatkossa alentua.”Jokaisella vaalikaudella tapahtuu jotain poikkeuksellista. Ei välttämättä mittaluokaltaan koronan kaltaista kriisiä, mutta erilaisia pienempiä yllätyksiä. Kun säännöstä on kerran luovuttu, kynnys siirtää kustannuksia kehyksen ulkopuolelle voi olla pienempi.”Ja etenkin keskusta on usein tuntunut olevan hyvinkin innostunut siirtämään erilaisia asioita kehyksen ulkopuolelle.Esimerkiksi Matti Vanhanen esitti viime viikolla Maaseudun tulevaisuuden haastattelussa kymmenen miljardin rahaston perustamista tutkimuksen, tuotekehityksen ja innovaatioiden edistämiseksi. Rahastoa Vanhanen kaavaili budjettikehyksen ulkopuolelle.Kehysmenettely on siis poliitikkojen itse itselleen kehittämä kontrollijärjestelmä, jolla hillitään verovarojen holvaamista ympäriinsä.Hallituksen ei sinänsä ole mikään pakko noudattaa kehysmenettelyä, sillä sitä ei ole kirjattu lakiin. Kyseessä on poliittinen sopimus, joka perustuu siihen, että kaikki eduskuntapuolueet ovat halunneet noudattaa sitä.Suomessa otettiin menokehykset käyttöön 1990-luvun alussa. Järjestelmää uudistettiin vuonna 2003 nykyiseen muotoonsa, jonka jälkeen kehykset ovat pitäneet hyvin hallituskaudesta toiseen.Vaikka valtion menot ovat jatkuvasti kasvaneet, ilman kehyksiä ne olisivat todennäköisesti kasvaneet vielä enemmän.Kehysmenettely on siis toiminut aika hyvin, ja syynä on se, että kaikki puolueet ovat tähän asti pitäneet järjestelmää järkevänä. Kehysmenettelyn takana on ollut parlamentaarinen konsensus.Pääministeri Sanna Marin on kutsunut oppositiopuolueet ensi viikolla koolle pohtimaan yhdessä hallituspuolueiden kanssa keinoja, joilla Suomen tutkimus ja tuotekehitysmenoja pystyttäisiin pitkäjänteisesti nostamaan neljän prosentin tavoitteeseen.Esillä on varmasti myös se Matti Vanhasen esittämä rahasto.Tähän kokoukseen kokoomus ja muut oppositiopuolueet saivat kutsun.Mutta itse asiassa huomattavasti kauaskantoisempi asia saattaa olla se, jos hallitus luopuu kehysmenettelykäytännöstä. Siitä ei kuitenkaan kysytä oppositiolta mitään – vaikka koko kehysjärjestelmä perustuu nimenomaan siihen, että kaikki puolueet hyväksyvät sen.Tämä lienee syy siihen, miksi Petteri Orpo torstaina niin pahastui. Parlamentaariseen konsensukseen perustuva järjestelmä murenee ilman, että asiasta kysytään kaikilta puolueilta.Ilmeisesti siksi hän sanoi kehysriihen seuraamisen olevan kuin ”pahaa unta”. Ja toki dramaattiset kielikuvat kuuluvat muutenkin oppositiojohtajan sanankäyttöön.Kirjoitin viime syksynä eräässä blogissa, että sanapari ”paluu menokehykseen” kuulostaa vähän Litku Klemetin kappaleelta.Mielleyhtymä syntyi siitä, että viime syksynä hallituksen budjettiriihen jälkeisessä infossa keskustan puheenjohtaja Annika Saarikko iloitsi hallituksen päätöksestä palauttaa yöjunayhteys Kajaaniin. Laulaja Litku Klemetillä on puolestaan mainio kappale nimeltään Juna Kainuuseen. Samaisessa budjettiriihen infossa valtiovarainministeri Matti Vanhanen kertoi näkemyksiään siitä, miten luottamusta talouteen voitaisiin vahvistaa.Viimeisenä ranskalaisena viivana Vanhasen kalvoissa luki: ”Paluu menokehykseen.”Pohdiskelin kirjoituksessa, että Paluu menokehykseen voisi olla hyvä biisinnimi vaikkapa Litku Klemetille. Kyseessä voisi olla eteerinen kappale, joka kuvaa railakkaiden juhlien jälkeistä vähän apeaa tunnelmaa.Litku Klemetiltä ilmestyi vastikään uusi Kukkia muovipussissa -levy, jonka biisit ovat kepeää diskopoppia Mona Caritan hengessä. Valtiontaloudesta ei levyllä lauleta.Ja Vanhanenkin näyttää nyt unohtaneen kalvonsa menokehyksiä koskevan ranskalaisen viivan.Torstai-iltana keskustalainen hallituslähde nimittäin viestitti Säätytalon kehysneuvotteluista, että menokehysten ylittämiselle on myös keskustan mielestä koronan takia ”pakottavat perusteet”.",3
318,"Siinä vaiheessa, kun tiede- ja kulttuuriministeri Annika Saarikko (kesk) ryhtyi keskiviikkona budjetti-infossa puhumaan Kainuun junasta, mieleen tuli Litku Klemetti.”Aloitamme VR:n kanssa neuvottelut yöjunayhteyden palauttamisesta Kainuuseen”, Saarikko sanoi.Saarikko on keskustan puheenjohtaja. Klemetti on Kainuun Kuhmosta kotoisin oleva laulaja-lauluntekijä, jonka tekstit ovat oivaltavia. Kainuun junasta Klemetti lauloi parin vuoden takaisessa biisissään, josta muodostui pienehkö hitti.Litku Klemetti eli Sanna Klemetti. Kuva: Hanna-Kaisa HämäläinenBiisissä Klemetti laulaa ”ison padon murtuvan”, joka lienee jonkinlainen vertauskuva uskolle rakkauden voimasta parisuhteessa. Jos usko loppuu, laulun kertoja ilmoittaa, että ”mä lähden seuraavalla junalla Kainuuseen”.Saarikko lupasi keskiviikkona, että jatkossa lähtö onnistuu siis myös yöllä. Tosin tarkoitus on ilmeisesti aloittaa yöjunayhteys Kajaanista Helsinkiin päin, joten ruuhka-Suomesta ei jatkossakaan pääse yöllä isoa murtuvaa patoa pakoon Kainuuseen.Saarikon budjettiriihipuheessa oli samantapainen dramaturginen rakenne kuin Klemetin biisissä. Ensin sanotaan isot asiat – Klemetti puhui padon murtumisesta, Saarikko yritysten vakaan toimintaympäristön varmistamisesta. Ja sitten siirryttiin pienempään teemaan eli Kainuun junaan.Paitsi että kainuulaisille juna-asia ei ole pieni.” ”Kainuun junan aikataulumuutokset eivät ole fiskaalisesti kovin merkittäviä.” Yöjunayhteys Kajaanista Helsinkiin lakkautettiin vuonna 2006. Se oli alueelle kova isku, ja tilanne on korona-aikana vain pahentunut, sillä Finnair pisti kesällä Kajaanin-lentoja tauolle.Edellinen Juha Sipilän (kesk) hallitus asetti kautensa lopussa ekonomisti Pasi Holmin selvittämään pohjoisen ja itäisen Suomen junaliikenteen vaikutuksia alueen elinvoimaan. Holm kannatti raportissaan Kajaanin yöjunan palauttamista.Nykyisellään Kajaanista lähtee juna Helsinkiin kello 3.40 aamuyöllä. Se on aikataulun mukaan perillä pääkaupungissa kello 9.40, joten aamuiseen työpalaveriin on vaikea ehtiä. Yöjunan pitäisi olla pari tuntia aiemmin perillä Helsingissä.Budjettiriihi on politiikan vuodenkierron tärkein tapahtuma. Riihen jälkeen hallituspuolueet yrittävät aina selittää tekemiään päätöksiä kansalaisille parhain päin. Siksi finanssipoliittisesti merkittävät ja vähemmän merkittävät asiat menevät painotuksissa usein sekaisin.Näin kävi tälläkin kertaa.Riihessä päätettiin, että Suomi ottaa ensi vuonna uutta velkaa peräti 10,8 miljardia euroa. Siihen verrattuna Kainuun junan aikataulumuutokset eivät ole fiskaalisesti kovin merkittäviä. Kyse on Holmin raportin mukaan 1,5 miljoonasta eurosta vuodessa.Silti Saarikko otti juna-asian esille heti puheenvuoronsa alussa. Se ei ollut sattuma. Keskustan puheenjohtajan tehtävä on pitää koko maa elinkelpoisena ja asuttuna. Sitä paitsi yöjunasta on varmasti mukavampi puhua kuin keskustaväkeä riepovasta energiaturpeen veron kiristämisestä.Vihreiden mielestä turpeen verotusta olisi pitänyt kiristää vieläkin enemmän, joten vihreiden puheenjohtaja Maria Ohisalo otti omassa puheenvuorossaan korostetusti esille esityksen työsuhdepolkupyörien verovapaudesta.Valtiovarainministeri Matti Vanhanen (kesk) esitteli omalla vuorollaan infossa sivuja, joissa kerrottiin luottamuksen vahvistamisesta talouteen.Viimeisenä ranskalaisena viivana niissä luki: ”Paluu menokehykseen.”Menokehys on hallituksen kautensa alussa sopima raja, jonka yli valtiontalouden menot eivät saa kasvaa. Viime keväänä hallitus päätti, että koronaviruksen takia vuonna 2020 menokehys ei ole voimassa. Näin hallitus pystyi tänä vuonna ottamaan lisäbudjeteissa lisää velkaa lähes 20 miljardia euroa. Paluu menokehykseen olisi hyvä biisin nimi.Tunnelmaltaan eteerinen kappale voisi kuvata sitä apeaa tunnelmaa, joka valtaa poikkeuksellisen railakkaiden juhlien jälkeen. Sitä tunnelmaa, kun pato on palasina ja arkeen palaaminen harmittaa.",3
319,"Kello 18.43 se sitten vihdoin tuli. Siis pääministeri Sanna Marinin (sd) onnittelutwiitti Riikka Purralle.Lauantai-iltapäivän aikana kaikki muut puoluejohtajat olivat ehtineet onnitella Twitterissä perussuomalaisten uutta puheenjohtajaa Riikka Purraa. Ensimmäisenä kello 13.14 onnitteli Rkp:n Anna-Maja Henriksson, ja hetkeä myöhemmin kokoomuksen Petteri Orpo.Purraa onnittelivat alkuiltapäivästä myös Li Andersson (vas), Annika Saarikko (kesk), Sari Essayah (kd), Hjallis Harkimo (Liike Nyt) ja Maria Ohisalo (vihr).Sdp:n puheenjohtaja Sanna Marinista ei kuitenkaan kuulunut mitään. Kunnes sitten 18.43 se twiitti  tuli.Seinäjoella perussuomalaisten puoluekokouksessa Marinin onnittelemattomuuteen kiinnitettiin iltapäivän mittaan yllättävänkin paljon huomiota. Useampikin kokousedustaja jupisi asiasta ja päästeli ärräpäitä.No, sinänsä pääministerillä voi olla lauantai-iltapäivänä muutakin tekemistä kuin viestitellä Twitterissä. Ja lopulta illalla Marin sitten onnitteli Purraa.Kovin kummoista etikettivirhettä ei siis tapahtunut.Kiinnostavaa episodissa oli kuitenkin se, miten pitkälle meneviä johtopäätöksiä ja suuria tunteita tämänkaltaiset sinänsä pienet eleet synnyttävät.Riikka Purra ehti jo puheenjohtajakampanjan aikana haastatteluissa sulkea pois yhteistyön ”nykyisen Sdp:n” kanssa. Nykyisellä Sdp:llä Purra tarkoitti siis Sanna Marinin johtamaa Sdp:tä. Mainittakoon, että Purran puheenjohtajakisan kovin kilpakumppani Sakari Puisto oli hyvinkin valmis hallitusyhteistyöhön myös demareiden kanssa. Toki hänkin piti kokoomusta ja porvariyhteistyötä parempana vaihtoehtona.Purra sanoi kuitenkin Sdp:lle selkeästi ei.Seuraaviin eduskuntavaaleihin on vielä vajaat kaksi vuotta aikaa ja on tietysti täysin ennenaikaista spekuloida seuraavaa hallituspohjaa. Silti puolueissa käyvät hallituspohdiskelut jo kuumina.Yksi politiikan perusopeista on se, että yleensä ei kannata etukäteen sulkea ketään kategorisesti pois mahdollisten hallituskumppaneiden joukosta. Vaikka todellista halua ei olisikaan olla jonkun puolueen kanssa hallitusyhteistyössä, asian lausuminen ääneen antaa strategisen etulyöntiaseman muille.Kokoomuksen Petteri Orpo ilmoitti vuonna 2017 Jussi Halla-ahon noustua perussuomalaisten johtoon, että hallitusyhteistyö puolueen kanssa ei ole mahdollista. Sittemmin Orpo ei ole ollut näin jyrkkä – hän on lähinnä tyytynyt toteamaan, että kaikkien puolueiden kanssa voidaan neuvotella.Tänä kesänä Orpo on vielä aiempaa selkeämmin ilmaissut perussuomalaisten olevan kokoomukselle hyvinkin mahdollinen kumppani.Kokoomukselle yhteistyö Purran johtaman puolueen kanssa lienee helpompaa kuin Halla-ahon perussuomalaisten.Tämä on tavallaan erikoista, sillä Riikka Purra edustaa aika lailla samaa linjaa kuin edeltäjänsä Halla-aho.Eikä näin ollen kokoomuksen kannalta kyse voi olla politiikan linja-kysymyksistä.Syy lieneekin yksinkertaisesti se, että Purra ei ole Halla-aho – ja näin ollen Orpon mahdollista takinkäännöstä vuodesta 2017 ei päästä niin kovasti päivittelemään.Vielä viime syksynä Sanna Marin kunnostautui ärhentelemällä jatkuvasti kokoomukselle. Vaikutti vahvasti siltä, että Marin ei kerta kaikkiaan voi sietää Petteri Orpoa ja kokoomusta.Sittemmin Marinin ärhentely on laantunut, mikä saattaa osaltaan johtua hallituspohjamatematiikasta.Keskustan kipuilu ja kannatusahdinko Marinin hallituksessa on sen verran kovaa, että nykyisen hallituspohjan jatko ei ole ainakaan mikään automaatio. Eikä välttämättä edes todennäköistä.Ja jos viherpunamullasta jää multa pois, niin Sdp:n, vihreiden ja vasemmistoliiton on vaikea saada eduskunnassa enemmistöä. Siksi Sdp:ssä onkin havahduttu tilanteeseen.Huhujen mukaan Sdp:stä on viime aikoina oltu eri tahojen kautta tiiviisti yhteyksissä kokoomukseen ja yritetty lämmitellä suhteita ja muistella sinipunahallituksen aikoja.Kun Riikka Purran perussuomalaiset sulkee näin selkeästi vasemmistoyhteistyön pois, sille jää vaihtoehdoksi käytännössä vain porvarihallitus. Se voi olla puolueen kannalta aatteellisesti houkuttelevaa, mutta ehkä strategisesti tyhmää.Lisäähän se tällä linjauksella selvästi kokoomuksen pelimerkkejä. Onhan kokoomuksella nyt kaksi selkeää vaihtoehtoa: porvarihallitus ja sinipuna.Muilla suurilla puolueilla vaihtoehdot uhkaavat jäädä yhteen, eli perussuomalaisilla porvarihallitukseen ja Sdp:llä sinipunaan.Iso kysymys on tietysti keskusta, ja se, onko se eksistentiaalisessa kriisissään valmis seuraavien vaalien jälkeen ylipäätään mihinkään hallitusyhteistyöhön.”Perussuomalaisia saattaa kuitenkin auttaa se, että Seinäjoen puoluekokous oli ainakin lauantaina suhteellisen tylsä.Odotellaan rauhassa vuoden 2023 vaaleja, ja siirrytään spekulaatioista takaisin Seinäjoelle.Perussuomalaisten kansanedustaja Sebastian Tynkkynen  pyrki puoluekokouksessa puolueen kolmanneksi varapuheenjohtajaksi. Esittäytymispuheenvuorossaan Tynkkynen sanoi, että perussuomalaisten pitäisi tavoitella 30 prosentin kannatusta eduskuntavaaleissa.Tämä tietysti ratkaisisi perussuomalaisten hallitusmurheet, sillä tässä tapauksessa se pääsisi aika lailla valitsemaan itselleen haluamansa hallituskaverit. Nykyisten puoluekannatuskyselyiden mukaan 30 prosentin kannatus näyttää kuitenkin aika epätodennäköiseltä.Perussuomalaisia saattaa kuitenkin auttaa se, että Seinäjoen puoluekokous oli ainakin lauantaina suhteellisen tylsä.Tylsyydellä tarkoitetaan tässä sitä, että vaikka perussuomalaisten johto vaihtui lähes kokonaan, käytännössä kaikki henkilövalinnat olivat ennakkoon odotettuja.Yleensä puoluekokouksissa ehdokkaiden taustajoukot jakavat innolla oman suosikkinsa esitteitä, junttaavat ja juonivat. Yleensä kokouspaikalla on ennen henkilövalintoja käsinkosketeltavasti jännitystä ja sähköä ilmassa.Lauantaina ei sähköä ollut, vaan kaikki äänestykset etenivät aika lailla tasaisesti ja vähäisellä draamalla.Tylsyys ei siis tässä yhteydessä ole välttämättä moite, sillä se saattaa olla puolueelle myös etu. Se saattaa kertoa puolueen yhtenäisyydestä.Joka tapauksessa tylsyys mahdollisti sen, että kokousväellä oli lauantaina Seinäjoki-areenalla kosolti energiaa jupista Sanna Marinin puuttuvasta twiitistä.",3
320,"Vihreiden eduskuntaryhmän ja puoluevaltuuston yhteiskokous pisti maanantaina puolueen ministeriryhmän uuteen uskoon, kun kansanedustaja Emma Kari valittiin ilmasto- ympäristöministeriksi ja tehtävän nykyinen haltija Krista Mikkonen siirrettiin sisäministeriksi.Kierrätyksen taustalla oli vihreiden puheenjohtajan ja sisäministerin Maria Ohisalon myöhemmin syksyllä alkava vanheimpainvapaa.Suurin julkinen huomio ministerikierrätyksessä kohdistui kuitenkin siihen, että vihreiden varapuheenjohtaja Atte Harjanne jäi mopen osaan.Vaikka alkusyksyn puoluekokouksessa Harjanne valittiin ensimmäisenä varapuheenjohtajaksi, sillä ei sijaistuksia tehtäessä näyttänyt olevan mitään merkitystä.Toissa viikolla vihreiden puoluehallitus päätti, että puheenjohtaja Ohisaloa tuuraa puheenjohtajana varapuheenjohtaja Iiris Suomela – ei siis Harjanne.Ja maanantaina Harjanteelta meni ministerisalkkukin sivu suun.Ensi silmäyksellä Harjanteen sivuuttaminen näytti aika pahalta, sillä hän edustaa vihreiden eduskuntaryhmässä aatteellisesti selvää vähemmistöä.Vihreiden muut kansanedustajat ovat aika lailla arvokartan vasemmistolaisimmassa ja arvoliberaaleimmassa nurkkauksessa. Harjanne eroaa joukosta, sillä hän edustaa puolueen markkinaliberaalia siipeä.Tuo siipi on viime aikoina ollut aika lailla maassa.Harjanne uskoo markkinatalouteen, kilpailuun ja kannattaa vieläpä ydinvoimaakin – mutta nämä teemat eivät nykyvihreissä pure. Eivät ainakaan samalla tavalla kuin vasemmistolaisuus ja intersektionaalinen feminismi.Näin Harjanteen sivuuttamisen moni ulkopuolinen tulkitsi. Moni kokoomuslainen ehtikin alkuviikosta toivottaa Harjanteen tervetulleeksi uuteen puolueeseen.Twitterissä Harjanteen kohtelua päiviteltiin oikein olan takaa.Julkisoikeuden yliopistolehtori Matti Muukkonen totesi Twitterissä, että hänen mielestään “vihreät kohtelee Atte Harjannetta huonosti”. “Minusta ei”, Harjanne vastasi Muukkoselle.Harjanteen kanssa on itse asiassa helppo olla samaa mieltä.Vihreiden nimitykset olivat nimittäin odotettuja ja loogisia. Ja Harjanne teki valitsijoiden tehtävän helpoksi esiintymällä “joukkuepelaajana”.Ja kuten tunnettua joukkuepelaaminen ei yleensä edistä uraa politiikassa, jossa keskeinen työväline ovat kyynärpäät.Kerrataan vielä valintojen kulku.Vihreiden sääntöjen mukaan puheenjohtajaa sijaistaa joku kolmesta varapuheenjohtajasta. Toisin kuin muilla puolueilla, vihreiden varapuheenjohtajilla ei ole järjestysnumeroita, joten kuka tahansa kolmesta voi tulla kyseeseen.Nyt valitun vt. puheenjohtajan keskeinen tehtävä on edustaa vihreitä vaalitenteissä, joita järjestetään ennen tammikuun aluevaaleja.Helsinki ei kuitenkaan äänestä aluevaaleissa, ja Harjanne on helsinkiläinen – joten vihreiden vinkkelistä oli loogista valita vt. puheenjohtajaksi aluevaalitentteihin tamperelainen Iiris Suomela tai lappeenrantalainen Hanna Holopainen.Sitä paitsi Iiris Suomelan valinnan puolesta puhui se, että hän oli valitsijoiden mielestä varmempi esiintyjä kuin Harjanne. Suomelan uskottiin osaavan tiivistää asiat televisiohaastatteluissa Harjannetta paremmin.Harjanne teki valitsijoiden päätöksenteon helpoksi ilmoittamalla, että ei pyrikään puheenjohtajan tuuraajaksi. Sen sijaan Harjanne ilmoitti pyrkivänsä sisäministeriksi Ohisalon sijaiseksi.Mutta.Vihreillä ei mene hyvin: kesäkuun kuntavaalitulos oli pettymys, kannatus mataa ja hallituksessa vihreille tärkeät asiat etenevät nihkeästi. Keskusta on onnistunut aika lailla viemään terän hallituksen ilmastopolitiikan kunnianhimoisimmista tavoitteista.Vihreillä on siis kova tarve terästää hallituspolitiikkaansa.Niinpä Maria Ohisalolla oli tarve saada Emma Kari ministeriksi ja edustamaan vihreitä hallituspuolueiden puheenjohtajien johtoryhmässä eli niin sanotussa viisikossa. Onhan Kari kokenut toisen kauden poliitikko, jolla on sitä paitsi vihreiden keskuudessa maine hyvänä neuvottelijana. Kari tuli ryhmänjohtajana myös hyvin juttuun keskustan aiemman ryhmänjohtajan Antti Kurvisen kanssa.Vihreät uskovat siis Karin pärjäävän väännöissä keskustan kanssa.Sitä paitsi vaalitaktisista syistä vihreät myös katsovat, että Maria Ohisalon oli syytä vanhempainvapaan jälkeen siirtyä ilmasto- ja ympäristöministeriksi – koska siinä roolissa puheenjohtajan katsotaan olevan vahvemmilla viemässä puoluetta vuoden 2023 eduskuntavaaleihin.Näin ollen valinnoissa lukittiin Emma Karin valinta väliaikaiseksi ilmasto- ja ympäristöministeriksi.Tämän jälkeen ongelmaksi tuli jälleen Harjanteen kotikunta. Jos Harjanne olisi nimitetty sisäministeriksi – johon hän siis pyrki – niin vihreiden koko kolmen hengen  ministeriryhmä olisi tullut Helsingistä.Niinpä käytännössä loogisin ratkaisu oli siirtää joensuulainen Krista Mikkonen ilmasto- ja ympäristöministerin paikalta sisäministeriksi. Mikkonen olisi halunnut jatkaa entisessä tehtävässään, mutta hävisi äänestyksessä Emma Karille.Ja näin ollen Atte Harjanne jäi rannalle.Vaikka Harjanteen syrjäyttämiseen oli loogiset perustelut, kieltämättä pahaltahan se näyttää, että vasemmistovihreät näyttävät tähän tapaan jyräävän kaikki toisin ajattelevat.Perinteisestihän vihreissä on ollut aika vahva markkinatalousfraktio, mutta nyt se näyttää olevan näivettymässä.Eräs näistä markkinatalousvihreistä yritti taustakeskustelussa vakuutella, että Harjanteen syrjäyttäminen voi vahvistaa heidän asemaansa puolueen sisällä – sillä nyt puolue-eliitin on aiempaa enemmän huomioitava myös oikeistovihreät. Iiris Suomelakaan ei kuulemma ole puhunut kahteen viikkoon intersektionaalisesta feminismistä juuri mitään.Mutta tämä lienee lähinnä toiveajattelua. Puolueen linja tuskin muuttuu mihinkään.Vihreiden puolue-eliitti on tiettävästi pelästynyt somekohinaa, joka Harjanteen sivuuttamista on seurannut. Niinpä taustakeskusteluissa onkin viestitty, että Harjanne tullaan todennäköisesti valitsemaan vihreiden eduskuntaryhmän puheenjohtajaksi.Se olisi puolueen julkikuvan ja moniarvoisuusmielikuvan kannalta varmasti fiksu ratkaisu.Mutta pitää kuitenkin muistaa, että ryhmänjohtajan valitsevat vihreiden kansanedustajat, eikä puoluejohdolla ole siihen päätösvaltaa.Harjanne ilmoitti tiistaina tavoittelevansa ryhmänjohtajan paikkaa. Myös nykyiset ryhmän varapuheenjohtajat Jenni Pitko ja Saara Hyrkkö kertoivat HS:n haastattelussa harkitsevansa asiaa.Vihreiden ryhmänjohtajan valinnasta tuleekin erittäin kiinnostava, sillä se kertoo nykyvihreiden luonteesta ja olemuksesta jotain olennaista.Vihreiden toimintatapaan vaikuttaa vahvasti sen historia. Puolueen juuret ovat kansalaisjärjestöissä, vastakulttuurissa ja suorassa toiminnassa. Aikoinaan vihreissä käytiin kiihkeää keskustelua siitä, pitäisikö järjestöstä ylipäätään rekisteröidä puolue. Moni pelkäsi, että puolueena ideologia unohtuu ja vihreistä tulee ihan samanlainen vallankahmija kuin muistakin puolueista.Näin ollen vihreissä onkin iso liuta sääntöjä ja käytäntöjä, joilla pyritään estämään vallan keskittyminen. Valtaa ja näkyvyyttä on pyritty aina järjestelmällisesti jakamaan mahdollisimman monille.Jos vihreät noudattavat omia periaatteitaan, Atte Harjannetta ei pitäisi valita eduskuntaryhmän puheenjohtajaksi. Aiemmin puolueessa on nimittäin ollut käytäntö, että varapuheenjohtaja ja ryhmänjohtaja eivät voi ole sama henkilö.Harjannetta ei siis periaatteessa pitäisi voida valita ryhmänjohtajaksi. Jos puolue pitää siis vanhoista ideaaleistaan kiinni. Taustakeskusteluissa vihreät perustelevat Harjanteen ryhmyrivalintaa viittaamalla vasemmistoliittoon, jonka varapuheenjohtaja Jussi Saramo on myös ryhmänjohtaja. Mutta vihreät ei ole vasemmistoliitto. Tai ei ainakaan ennen ollut. Todennäköiseltä siis näyttää, että Harjanne valitaan vihreiden ryhmänjohtajaksi. Jos näin käy, kertoo se siitä, että puolueen ahdinko on todella syvä.Se kertoo siitä, että vihreistä on tullut ihan samanlainen puolue kuin muistakin, joille huoli seuraavasta kannatuskyselystä tuntuu usein olevan tärkeämpää kuin pyhät periaatteet.Lue lisää: Vihreiden Krista Mikkonen nousee Ohisalon tilalle sisäministeriksi, Emma Karista ympäristöministeri ja hallituksen viisikon jäsenLue lisää: Atte Harjanne kiinnostunut vihreiden eduskuntaryhmän puheenjohtajuudesta, myös Jenni Pitko ja Saara Hyrkkö harkitsevatLue lisää: Vihreiden Atte Harjanne myöntää, että ministerijako harmittaa: Tilanne voi ulospäin näyttää ”aika hurjalta ja kurjalta”, hän sanooOikaisu 13.10. kello 12.57: Jutussa kirjoitettiin aiemmin virheellisesti, että Emma Kari olisi kolmannen kauden poliitikko. Kari on eduskunnassa toista kauttaan.",3
321,"Vaikka torstaina julkaistun HS-gallupin muutokset menevät virhemarginaalin sisään, tulokset sähköistävät kevään poliittisia asetelmia.Perussuomalaiset nousi kyselyssä selvästi suurimmaksi puolueeksi, mikä varmasti lisää sen oppositiopolitiikkaan kierroksia entisestään. Eroa kakkosena olevaan Sdp:hen on nyt prosenttiyksikkö.Kyselyn kovin nousija oli keskusta, joka vahvisti kannatustaan 0,8 prosenttiyksiköllä. Se tuo valonpilkahduksen keskustan synkkyyteen.Lue lisää: Perussuomalaiset kasvatti kaulaa Sdp:hen: Puolueella on ”historiansa paras lähtökohta kuntavaaleihin”, sanoo tutkijaKeskitytään tällä kertaa kuitenkin kokoomukseen, koska sen tilanne on kiinnostavan kaksijakoinen: kokoomus on ennakkosuosikki kesäkuun kuntavaalien suurimmaksi puolueeksi. Samaan aikaan sillä menee historiallisen huonosti.Kokoomuksen kannatus väheni keskiviikon kyselyssä 0,4 prosenttiyksikköä, mikä on muutoksena pieni. Jos eduskuntavaalit olisivat nyt, kokoomusta äänestäisi 16,0 prosenttia vastaajista.16 prosentin kannatus on kokoomuksen historiassa kuitenkin poikkeuksellisen pieni luku, etenkin kun puolueiden kannatus tuppaa oppositiossa yleensä kasvamaan.Tutkimusyhtiö Kantarin HS:lle toimittamassa tutkimusraportissa on HS-gallupin aikasarjaa lokakuusta 2011 lähtien. Sinä aikana kokoomuksen kannatus ei kertaakaan ole ollut näin vähäistä.Eikä hetkeen sitä aiemminkaan.Historiassa joudutaan nimittäin palaamaan peräti 26 vuoden päähän, kun etsitään hetkeä, jolloin kokoomuksen kannatus olisi yhtä alhaalla kuin nyt.Viimeksi helmikuussa 1995 kokoomuksen kannatus painui HS-gallupissa 16 prosenttiin.Siitä on todella pitkä aika. Muistellaanpa vähän.Helmikuussa 1995 kokoomus oli Esko Ahon (kesk) hallituksen kakkospuolue. Puoluetta johti tuore puheenjohtaja Sauli Niinistö. Kokoomuksen vahvin hahmo oli kuitenkin valtiovarainministeri Iiro Viinanen, joka monen kansalaisen silmissä symboloi lamavuosien rajuja leikkauksia.Molempien päähallituspuolueiden kannatus koki kovia lamavuosien päätöksistä.Nykyhetkestä tarkastellen silloinen Suomi tuntuu hyvin kaukaiselta.Helmikuussa 1995 Suomen suurimmat pankit SYP ja KOP kertoivat yhdistyvänsä Meritaksi. Suomi oli vuoden alusta liittynyt EU:n jäseneksi.Vuonna 1995 Suomi voitti ensimmäisen kerran jääkiekon maailmanmestaruuden, Jari Sillanpää kruunattiin tangokuninkaaksi ja Altavista oli internetin suosituin hakukone. Nokian 2110-kännykkämallin soittoäänenä oli Nokia Tune.Vuonna 1995 Turun yliopiston ylioppilaskunnan pääsihteerinä toimi 25-vuotias Petteri Orpo.Kokoomuksen nykyisen puheenjohtajan Orpon kannalta tämä kevät on äärimmäisen tärkeä.Vaikka kokoomuksen kannatus on historiallisen heikko, puolue saattaa silti hyvin olla kesäkuun kuntavaaleissa suurin puolue.Kokoomusta auttaa se, että kuntavaaleissa on todennäköisesti hyvin pieni äänestysprosentti. Kokoomuslaiset käyvät suhteellisen säntillisesti äänestämässä – ”porvari äänestää aina” –, joten vähäinen äänestysinto suhteellisesti hyödyttää sitä.Kokoomus näyttää onnistuneen aika hyvin kuntavaalien ehdokashankinnassa. Sillä on nyt esimerkiksi Uudellamaalla ja Pirkanmaalla enemmän ehdokkaita kuin edellisissä kuntavaaleissa. Puolue uskoo, että vaalien siirtämisen tuoman lisäajan myötä se onnistuisi myös kasvattamaan ehdokkaiden kokonaismäärän yli viimekertaisen.Lue lisää: Sdp, keskusta ja vasemmistoliitto eniten jäljessä kuntavaalien ehdokashankinnassa – vihreät ja perussuomalaiset ylittivät aiemmat ennätyksensäKokoomus lähteekin tosissaan tavoittelemaan suurimman kuntapuolueen paikkaa.Tässä puoluetta auttaa se, että Sdp:n ehdokasmäärä näyttää jäävän kauaksi viimekertaisesta. Tiettävästi Sdp:n johto ei hallitus- ja koronakiireiden vuoksi kovin paljon ehtinyt osallistumaan ehdokashankintaan.Heikkoa ehdokashankintaa selittää myös se, että Sdp:llä menee eräällä tavalla liian hyvin. Koska puolueen kannatus on viime ajat ollut niin korkealla, demareiden moni pitkän linjan kuntavaikuttaja ilmeisesti katsoo nyt olevan hyvä aika luopua kuntapolitiikasta.Keskustan tilanne on puolestaan päinvastainen. Puolue on eksistentiaalisessa kriisissä, joten puoluejohto teki alkuvuodesta valtavasti töitä ehdokashankinnan eteen. Myös moni veteraanikeskustalainen koki velvollisuudekseen palata kuntapolitiikkaan puoluetta pelastamaan.Esimerkiksi entinen pääministeri ja europarlamentaarikko Anneli Jäätteenmäki (kesk) ilmoitti viime viikolla olevansa ehdolla Lapuan valtuustoon. Kiinnostavaa kyllä kyseessä on Jäätteenmäen ensimmäinen kerta kuntavaaliehdokkaana.Perussuomalaiset on eduskuntakannatuskyselyn kärjessä, ja sillä on lähes yhtä paljon ehdokkaita kuin kokoomuksella – mutta se ei välttämättä muutu yhtä tehokkaasti ääniksi kuin muilla suurilla puolueilla.Ennakkospekulaatioissa kokoomus onkin kuntavaalien ennakkosuosikki.Näin ollen kuntavaalit saattavat pelastaa Orpon puheenjohtajuuden.Kukaan ei tiedä, haluaako Orpo viedä kokoomuksen vuoden 2023 eduskuntavaaleihin, mutta jos kokoomus voittaa kuntavaalit, puheenjohtajuudesta päättäminen säilyy Orpon omissa käsissä.Ja jos kokoomus ei ole suurin, Orpo varmaankin haastetaan kesän 2022 puoluekokouksessa. Tai sitten hän väistyy itse.Orpon seuraajiksi povatut Elina Lepomäki ja Antti Häkkänen kuopivat jo lähtökuopissaan.Asemiaan on vahvistanut viime aikoina etenkin Lepomäki, joka ilmoitti kolme viikkoa sitten lähtevänsä kokoomuksen kuntavaaliehdokkaaksi Helsingissä. Lepomäki oli aiemmin ehtinyt kieltäytyä ehdokkuudesta henkilökohtaisiin syihin vedoten.Kirsi Pihan vetäydyttyä yllättäen Helsingin pormestariehdokkuudesta Lepomäki suostui ehdolle avittaakseen kokoomusta hankalassa tilanteessa. Päätös toi Lepomäelle kokoomuslaisten piirissä kiitosta joukkuepelaamisesta. Se on ominaisuus, jota Lepomäkeen ei kokoomuksessa ole kovin usein aiemmin liitetty.Lepomäki kirjoitti kolme vuotta sitten ilmestyneessä kirjassaan, että kokoomuksessa valtaa käyttää ”tilataksiin mahtuva miesporukka”. Nyt Lepomäki on itsekin siellä tilataksissa – taitaa istua peräti auton etupenkillä kuskin vieressä.Lepomäki saattaa kuitenkin joutua istumaan pelkääjän paikalla vielä jonkin aikaa.Kuntavaalit voivat nimittäin hyvinkin pelastaa Petteri Orpon puheenjohtajuuden. Mutta se edellyttää, että kuntavaalivoiton myötä kokoomuksen eduskuntavaalikannatus kääntyisi historiallisesta kuopasta nousuun.Oikaisu 18.3. klo 12.26: HS-gallup julkaistiin torstaina, ei keskiviikkona, kuten artikkelissa virheellisesti kerrottiin.",3
322,"Déjà-vu on suomeksi entiselämys. Se tarkoittaa sitä, että jossain hetkessä tuntee vahvaa tuttuuden tunnetta – tuntuu kuin olisi elänyt saman asian joskus aiemminkin.Matti Vanhasella saattoi maanantaina olla tämän tyyppisiä tuntemuksia, kun keskusta päätti esittää häntä keskustan puheenjohtajan Katri Kulmunin paikalle valtiovarainministeriksi.Lue lisää: Keskusta esittää Matti Vanhasta valtiovarainministeriksi, Kulmuni ei aio eduskunnan puhemieheksiVanhasen entiselämys on aika lailla tarkkaan 17 vuoden takaa.Juhannuksen alla vuonna 2003 keskustan puheenjohtaja Anneli Jäätteenmäki joutui eroamaan pääministerin paikalta. Hänen paikalleen valittiin Vanhanen, jota perimätiedon mukaan keskustalaiset luonnehtivat silloin ”rehellisimmäksi, jota meiltä löytyy”.Ei lähdetä nyt tässä vertailemaan keskustalaisten rehellisyyttä. Mutta se on ainakin varmaa, että Matti Vanhanen on keskustan uskollinen soturi.Vuonna 2003 Anneli Jäätteenmäki joutui eroamaan pääministerin paikalta. Kuva: Pekka Sakki / LehtikuvaMyös 17 vuotta sitten Vanhanen harasi valintaansa vastaan. Vaikea sanoa, miten aitoa se silloinen vastustus oli, mutta tällä kertaa Vanhanen ilmeisesti tosissaan yritti välttyä ministeripestiltä.Vanhanen toimii eduskunnan puhemiehenä – ja tiettävästi nauttii tehtävästä tosissaan. Vanhasella on viime aikoina ollut terveyden kanssa ongelmia, sillä hänelle tehtiin viime vuonna sekä sydän- että syöpäleikkaus.Vaikka Vanhanen voi nyt hyvin, stressaava ministeripesti ei ilmeisestikään ollut sitä, mitä hän oli ajatellut lähitulevaisuudessa tekevänsä.Ministerin tehtävät ovat aina stressaavia. Erityisen stressaavia ne ovat juuri nyt, kun Suomi on keskellä koronakriisiä ja talouspolitiikan palikat ovat menneet ennätyksellisen velanoton myötä aivan uuteen asentoon. Itse asiassa kukaan ei tunnu oikein edes tietävän sitä, missä asennossa ne palikat nyt ovat – tai missä ne ylipäätään ovat.Hallituksen pitäisi elokuun lopun budjettiriihessä pystyä määrittelemään talouspolitiikkansa tavoitteet uusiksi. Käytännössä joudutaan siis tekemään uusi hallitusohjelma.Tässä uudella valtiovarainministerillä on iso rooli. Siksi Vanhanen todennäköisesti taipuikin ottamaan tehtävän vastaan. Hän on puolueen uskollinen soturi ja kantaa huolta Suomen selviämisestä.Kun vetoajat osasivat vetää näistä naruista, ei Vanhaselle oikein jäänyt enää mahdollisuutta kieltäytyä.”Vähemmän hässäkkää, enemmän vakautta”, keskustan Annika Saarikko sanoi maanantaiaamuna saapuessaan keskustan puoluehallituksen, eduskuntaryhmän ja europarlamentaarikoiden kokoukseen valitsemaan puolueen ehdokasta seuraavaksi valtiovarainministeriksi.Viikonloppuna ehdittiinkin nähdä melkoista hässäkkää, kun keskustan eri leirit kampittivat surutta toisiaan ja kävivät kummallista viestintäsotaa.Huhumylly lähti täysille kierroksille sen jälkeen, kun Katri Kulmuni ilmoitti lauantaina yllättäen hakevansa hallituserostaan huolimatta jatkokautta keskustan puoluekokouksessa syksyllä. Kulmuni kertoi myös, että keskusta lykkää uuden valtiovarainministerin valintaa sunnuntailta eteenpäin.Suomen Kuvalehti kertoi lauantai-iltana, että osa keskustan johdosta epäilisi Kulmunin yrittävän kaataa hallitusta. Iltalehti puolestaan kertoi keskustasta kuuluvan myös huhuja, joiden mukaan hallituksen kaatamista suunnittelisivatkin Annika Saarikon tukijat.Huhujen paikkaansa pitävyydestä on paha sanoa mitään. Ne olivat nimenomaan huhuja, joita joku halusi aktiivisesti levittää.Huhujen aktiivinen levittäminen kertoo puolueen sisäisestä valtataistelusta. Ja toisaalta siitä, että joillakin keskustan taustavoimilla näytti huolestuttavalla tavalla kadonneen kokonaiskuva todellisuudesta.Suomi on keskellä yhtä historian syvimmistä kriiseistä, ja ehkä viimeinen asia, jota maa juuri nyt kaipaa, on hallituskriisi. Siksi hallituksen kaatamisella pelailu viikonloppuna oli lyhytnäköistä ja suorastaan vastuutonta.Keskustan pitkäaikainen vaikuttaja Seppo Kääriäinen jyrähtikin asiasta sunnuntaina. ”Pitäisin tässä vaiheessa kummallisena ja vahingollisena sitä, että ruvettaisiin puuhaamaan hallituksesta pois lähtemistä. Se olisi suuri poliittinen virhe”, Kääriäinen sanoi HS:n haastattelussa.Myös Katri Kulmuni rauhoitti tilannetta twiittamalla sunnuntaina, että keskustalla on tarkoitus jatkaa hallituksessa.Moni asia muistutti maanantaina siis 17 vuoden takaista Jäätteenmäen eroa.Déjà-vu-ilmiön voi halutessaan nähdä esimerkiksi siinä, että sekä Katri Kulmuni että Anneli Jäätteenmäki ilmoittivat heti ministerieronsa jälkeen halunsa jatkaa puolueen puheenjohtajana.Vähän myöhemmin Jäättenmäki kuitenkin perui aikeensa.Matti Vanhanen valittiin vuoden 2003 juhannuksena pääministeriksi ja muutamaa kuukautta myöhemmin syksyllä ylimääräisessä puoluekokouksessa keskustan puheenjohtajaksi.Nyt maanantaina keskustan valintakokouksen jälkeen Matti Vanhanen kutsui pestiään valtiovarainministerinä ”projektiksi”.Projektilla on tunnetusti alku ja loppu ja useimmiten aika näiden kahden välillä on suhteellisen lyhyt.Matti Vanhanen selvästikin näkee ministeripestinsä väliaikaisena, eikä hän varmastikaan ole pyrkimässä keskustan puheenjohtajaksi syksyn puoluekokouksessa.Se ei kuitenkaan tarkoita, että keskustan seuraava puheenjohtaja olisi välttämättä Katri Kulmuni.",3
323,"Kansanedustaja Veronika Honkasalo valittiin vasemmistoliiton ensimmäiseksi  varapuheenjohtajaksi.Tuossa edeltävässä lauseessa ovat kaikki tämän viikonlopun kolmen puoluekokouksen uusia johtajanimiä koskevat uutiset. Siis kaikki.Honkasalo oli nimittäin ainoa uusi nimi, joka nousi näissä kokouksissa puoluejohtoon.Vasemmistoliiton puheenjohtajana jatkaa Li Andersson ja muina varapuheenjohtajina Minna Minkkinen ja Jouni Jussiniemi – molemmat olivat jo aiemmin varapuheenjohtajia.Kokoomuksen puheenjohtajana jatkaa Petteri Orpo ja varapuheenjohtajina Antti Häkkänen, Elina Valtonen ja Anna-Kaisa Ikonen. Hekin olivat jo entuudestaan puoluejohdossa.Kokoomuksen eduskuntaryhmän puheenjohtaja Kai Mykkänen (vas.) ja puoluesihteeri Kristiina Kokko, varapuheenjohtajat Anna-Kaisa Ikonen ja Elina Valtonen, puheenjohtajana Petteri Orpo, 1. varapuheenjohtajana Antti Häkkänen ja puoluevaltuuston puheenjohtaja Heikki Autto. Kuva: Emmi Korhonen / LehtikuvaKeskustassa kävi samoin, puoluejohdossa ei nähty mitään muutoksia. Annika Saarikko, Riikka Pakarinen ja Markus Lohi jatkavat.Ai niin – ja kaikissa kolmessa jatkaa myös entinen puoluesihteeri.Henkilövalintojen suhteen kokouksissa nähtiin siis seisovaa vettä. Tätä voi pitää todella poikkeuksellisena. Lähes aina puoluekokouksissa vaihtuu vähintäänkin joku puheenjohtajista. Mutta nyt kahdessa kokouksessa mentiin ilman mitään muutoksia. Ja vasemmistoliitossakin melkein.Mitä siitä voi päätellä?En tiedä.Kyseessä on varmastikin sattuma.Mutta taustalla voi olla muutakin – kuten esimerkiksi koronavirus. Puolueissa on menty viimeiset pari vuotta kokousten suhteen säästöliekillä, joten ehkäpä tämä on myös säästänyt puoluejohtoa.Puoluekokousväki ehkä halusi antaa istuvalle johdolle mahdollisuuden näyttää kyntensä myös normaalimpina aikoina.Itse olin viikonloppuna keskustan kokouksessa Lappeenrannassa. Tunnelma oli vaisu. Jopa niin vaisu, että keskustan äänenkannattaja Suomenmaa luonnehti kokousta ”kädenlämpöiseksi”.”Kokouksessa mikään aikakausi ei päättynyt eikä uusi alkanut”, Suomenmaan Pekka Pohjolainen kirjoitti analyysissään.Puolueet usein kitisevät siitä, että viestimet keskittyvät puoluekokousuutisoinnissaan liikaa henkilövalintoihin. Nimien sijaan pitäisi heidän mielestään puhua asioista ja puolueen linjasta.Mutta itse asiassa juuri henkilövalintojen yhteydessä puolueväki joutuu usein konkreettisimmin pohtimaan sitä, mihin suuntaan he haluaisivat puolueen menevän.Kokoomuksessa ja keskustassa päätettiin jatkaa vanhaan malliin, eikä tätä suuntaa ainakaan keskustassa kovin moni toivonut edes muutettavan. Keskustan varapuheenjohtajat Markus Lohi, Petri Honkonen ja Riikka Pakarinen sekä puheenjohtaja Annika Saarikko ja puoluesihteeri Riikka Pirkkalainen. Kuva: Lauri Heino / LehtikuvaNiinpä linjakeskustelua ei oikeastaan käyty – paitsi mitä nyt Paavo Väyrynen vähän yritti. Väyrynen ei kuitenkaan löytänyt ajatuksilleen kokouksessa kannatusta.Keskustan kokouksessa rampattiin puhujapöntössä esittämässä huolta puolueen kannatuksesta. Mutta aika vähän tarjottiin konkreettisia keinoja alamaissa matavan kannatuksen kääntämiseksi.Jatkokaudelle valittu Annika Saarikko voikin olla tyytyväinen jokaisesta pöntössä käyneestä purnaajasta. Ne kertovat siitä, ettei puolueväki ole vielä täysin uponnut pessimismiin, epätoivoon ja apatiaan.Kokoomuksella menee kannatuskyselyissä niin hyvin, että puoluekokousväki ei ainakaan sen takia joutunut pohtimaan johdon vaihtamista. Keskustalla ei mene hyvin, mutta toisaalta se on viime aikoina vaihtanut puheenjohtajaa kuin sukkia. Tällä vaalikaudella puheenjohtajia on ollut jo kolme.Annika Saarikko on johtanut puoluetta vasta alle kaksi vuotta.Saarikko valittiin keskustan puheenjohtajaksi syyskuussa 2020 Oulun puoluekokouksessa. Tuolloin Saarikko arvioi, että keskustan ongelma on liika kääntyminen sisäänpäin ja heikko itseluottamus.Nämä samat asiat vaivaavat puoluetta edelleen.Lauantaina pitämässään puheessa Saarikko sanoi, että keskusta ”ei tarvitse naamioita tai sirkustemppuja”.”Riittää, kun kerromme keitä olemme, mitä ajattelemme ja teemme uutterasti työtä sellaisen Suomen eteen, jossa työnteko ja toisista välittäminen kulkevat käsi kädessä”, Saarikko sanoi.Kommenttia voi pitää siinä mielessä yllättävänä, että puolueen kannatus on historiallisen alhaalla. Voisi kuvitella, että juuri siksi puolueen pitäisi pyrkiä muuttumaan. Saarikko kuitenkin halusi puheessaan ennemmin pönkittää keskustalaisten itsetuntoa ja -luottamusta.”Olemme oma itsemme ja se riittää”, Saarikko sanoi.Sunnuntaina Saarikko puhui puoluekokouksen päättäjäispuheessaan ajasta. Siitä, miten vuoden kierto määrittelee talonpojan elämää. Vuodessa on neljä vuodenaikaa, jotka rytmittävät talonpojan kylvöt ja sadonkorjuut.Talonpojan vuosi jakautuu siis kvartaaleihin.Politiikkaan ei kvartaaliajattelu Saarikon mukaan samalla tavalla sovi. Jos politiikassa vain seuraa viimeisintä kannatusmittausta, reagoi päivittäisiin tunnekuohuihin ja hakee pikavoittoja, se ei pidemmällä tähtäimellä ole kestävää.Vuosineljännesten lisäksi on myös pidempi kvartaali, neljännesvuosisata. Poliittisia päätöksiä tehtäessä Saarikon mukaan pitäisi aina miettiä, miten päätökset vaikuttavat kauas tulevaisuuteen. Miten ne vaikuttavat meidän lapsiimme.”Kvartaalitalous kumoaa aatteen”, Saarikko sanoi. Hän varoitti myös, että ”pikaruokapolitiikkaan” hukkuu, jos aate ei ole kirkas.Saarikon mukaan puolueen tulisikin temppujen sijasta pyrkiä aistimaan ajan henkeä ja ymmärtämään kansalaisten tuntoja.Eduskuntavaalit järjestetään huhtikuussa 2023. Saarikolla on nyt kolme vuosikvartaalia aikaa aistia ajan henkeä, ymmärtää ihmisten tuntoja ja kirkastaa keskustan aatetta.Jos hän ei tässä onnistu, seuraavassa keskustan puoluekokouksessa vaihtuu puoluejohdosta sitten enemmänkin väkeä.Oikaisu 12.6.2022 kello 18.24: Korjattu Riikka Pirkkalainen Riikka Pakariseksi.",3
324,"Lainsäädäntökehikko. Tätä käsitettä pääministeri Sanna Marin (sd) toisteli kerta toisensa jälkeen viime lauantaina Ylen Ykkösaamun haastattelussa.”Lainsäädäntökehikkomme on rakennettu toimivaltaisten viranomaisten päätösten varaan”, Marin sanoi.Marin selitti haastattelussa, miten Suomen hallinnon tasot toimivat. Mistä vastaa valtio, mistä kunta. Mikä kuuluu aluehallintoviraston rooteliin. Mitä tekevät Terveyden ja hyvinvoinnin laitos (THL) ja sosiaali- ja terveysministeriö (STM).Saman hallintorakenneluennon Marin piti lähes sanasta sanaan toissa viikolla Ylen A-studiossa.Enpä usko, että yksikään aiempi pääministeri on pitänyt tähän tapaan televisiossa hallinto-opin johdantokursseja Suomen kansalle.Valmiuslain pykälät 106 ja 107 ovat toki kiehtovia, mutta harvemmin pääministerit ovat Marinin tapaan televisiohaastatteluissa uppoutuneet yksittäisten pykälien yksityiskohtiin.Miksi ihmeessä Marin puhuu niin paljon hallinnon tasoista ja juridiikasta?Vastaus on yksinkertainen: Niistä Marinilta haastatteluissa kysytään.Ja toki on hyvä, että pääministeri vastaa kysymyksiin. Yksityiskohtiin uppoutuminen saattaa kuitenkin olla Marinin kannalta poliittinen virhe.Pääministerin tehtävä on johtaa hallituksen työtä. Hallituksen päätöksenteko toimii siten, että tilanneanalyysin ja poliittisen väännön tuloksena hallitus linjaa, mitä sen mielestä jossakin asiassa on syytä tehdä. Tämän jälkeen ministeriöiden virkamiesten tehtävä on etsiä parhaat mahdolliset juridiset ratkaisut tämän tahtotilan toteuttamiseksi.Pääministerin ei tarvitse pohtia yksittäisten pykälien muotoilua vaan kokonaisuutta. Hänen pitäisi olla strateginen johtaja.”Kyllä minä pääministerinä toivoisin, että meillä olisi linjaorganisaatio ja hallinto pomppaisi, kun pääministeri käskee”, Marin sanoi Ykkösaamussa.Kommentti oli ilmeisesti ironiaa, jolla Marin yritti kuvata sitä, että Suomen hallinnossa toimivaltaa on hajautettu eri tasoille. Esimerkiksi rajoilla tehtävissä koronatesteissä toimivalta on kunnilla ja aluehallintovirastoilla (avi).Valtio ei tosiaan ole linjaorganisaatiossa toimiva yritys. Virkamiesten on noudatettava lakia, ja jos hallitus haluaa esimerkiksi avin toimivan toisin, sen on muutettava lakia. Pomppimiskäskyt eivät auta.(Kiistassa rajoilla tapahtuvista koronan massatestauksista tosin oli kyse olemassa olevan lain tulkintaerimielisyyksistä avien ja STM:n välillä. Ja ministeriön sekoilusta ohjeistuksien kanssa.)Sinänsä on hyvä, että Marin vääntää asioita rautalangasta. Marinin kannalta ongelmallista voi kuitenkin olla se, että hallinnon eri tasojen toimivaltasuhteiden korostaminen kuulostaa helposti selittelyltä. Siltä, että pääministeri selittelisi hallituksen tekemättömyyttä sysäämällä vastuuta muille.Se ei kuulosta hyvältä.Strategisen johtajan ei ylipäätään kannattaisi mennä nippeleihin, sillä kokonaisuus hukkuu helposti yksityiskohtiin.Kansalaiset tuskin saivat Ykkösaamusta kovinkaan selkeää kuvaa siitä, miten hallitus aikoo johdattaa Suomen kriisistä ulos.Eurooppalaista politiikkaa tarkasti seuraava tuttuni ihmettelee jatkuvasti suomalaista koronakeskustelua. Se on hänen mukaansa teknokraattista ja näkemyksetöntä – ja kuulemma täysin erilaista kuin muualla.Tuttuni syyttää asiasta meitä toimittajia. Tartumme kuulemma liian hanakasti lillukanvarsiin.Minä olen – kuten arvata saattaa – hänen kanssaan eri mieltä. Kyse ei ole vain meistä toimittajista.Halutessaan pääministeri voisi hyvinkin johdattaa haastatteluissa keskustelua strategisemmalle tasolle. Ovathan poliitikot perinteisesti olleet taitavia ohjaamaan keskustelua haluamaansa suuntaan.Pääministeri Marin tuntuu kuitenkin itse haluavan puhua hallinnollisjuridisista yksityiskohdista.Otetaan esimerkiksi vaikka valtioneuvoston tiedotustilaisuus maaliskuun alussa. Siinä Marinilta kysyttiin valmiuslain 106. pykälän käyttöönotosta.Marin oli jo ohjaamassa vastausvastuun valtioneuvoston alivaltiosihteerille Timo Lankiselle, jolle kyseinen asia valmistelijana kuului. Mutta jostain syystä Marin päättikin vastata kysymykseen itse.”Omalta osaltani voin yrittää”, Marin sanoi ja antoi sen jälkeen pitkän ja seikkaperäisen vastauksen pykälästä 106.Lankiselta kysyttiin, haluaako hän täydentää Marinin vastausta. ”Itse asiassa pääministeri antoi hyvän kuvauksen siitä. Ei oikeastaan voi antaa täsmällisempää”, Lankinen sanoi.Marin hallitsee yksityiskohdat, mikä saattaa ehkä selittää hänen intoaan puhua niistä.Täytyy silti myöntää, että toimittajat ovat pääministeriä viime aikoina haastatellessaan esittäneet paljon hallinnollisjuridisia kysymyksiä.Miksi me toimittajat jankkaamme niistä?Syynä on ainakin se, että niiden kautta päästään konkreettisesti kiinni hallituksen koronatoimissa esiintyneisiin ongelmiin. Rajojen terveysturvallisuuskontrollissa ei ole onnistuttu, ja jotta saataisiin selkoa, miksi ei ole onnistuttu, on pakko mennä yksityiskohtiin.Mutta on taustalla ehkä muutakin. Vaikuttaa nimittäin kovasti siltä, että politiikka on muuttunut juridisemmaksi ja juridiikka poliittisemmaksi.Muutos näkyy siinä, että eduskunnan perustuslakivaliokunnan rooli perusoikeuksien toteutumisen valvojana on muuttunut. Takavuosina valiokunnan puuttuminen jonkin lakiesityksen perustuslaillisuuteen oli poikkeus. Nykyään se on arkipäivää.Kansanedustaja Ben Zyskowiczin (kok) laskujen mukaan perustuslakivaliokunta on tällä vaalikaudella löytänyt 30 lakiesityksestä yhden tai useamman perustuslain vastaisen säännösehdotuksen.Eikä syynä varmaankaan ole se, että nykyhallituksen lakiesitykset olisivat jotenkin tarkoituksellisesti perusoikeusvastaisempia kuin ennen. Perusoikeuksien valvontaan suhtaudutaan vain suuremmalla herkkyydellä kuin ennen.Tästä kertoo sekin, että lakien parlamentaarisen ennakkovalvonnan lisäksi sosiaaliseen mediaan on syntynyt omanlaisensa perusoikeuksien valvontajärjestelmä. Joukko oikeusoppineita kommentoi nimittäin jatkuvasti Twitterissä ja blogeissa hallituksen toimien perustuslaillisia näkökohtia.Twitterin valtiosääntöoppineet ovat vähän kuin kreikkalaisen tragedian kuoro, joka kommentoi näytelmän tapahtumia taustalta. Kuoron viesti on aina sama: väärin tehty.Perusoikeudet ovat tärkeitä, ja on toki hyvä, että oikeusoppineet käyvät kansalaiskeskustelua. Seurauksena tästä on kuitenkin se, että juridiikka on noussut entistä vahvemmin päivänpoliittisen puheen keskiöön. Siksi sitä kysytään pääministeriltä.Ja kieltämättä saahan siitä tömäkän otsikon, kun kirjoittaa, että hallitus rikkoo perusoikeuksia.Näyttää myös siltä, että yleisessä suhtautumisessa koronakriisin hoitamiseen on tapahtunut vuoden aikana iso muutos.Kun pandemia viime keväänä iski, kaikki hallinnon tasot menivät yhdessä humauksessa kriisitunnelmiin. Oltiin uudenlaisessa tilanteessa, josta kellään ei ollut aiempaa kokemusta. Niinpä hallinnossa jouduttiin improvisoimaan ja lennosta ratkomaan eteen tulleita ongelmia.Hallinnosta taisikin tulla viime kevään poikkeustilassa Marinin mainitsema linjaorganisaatio, jossa hallituksella oli suvereeni vetovastuu. Avit, kunnat ja muut hallinnon tasot eivät valittaneet, vaikka hallitus olisikin heitä vähän hyppyyttänyt.Näin jälkikäteen tarkastellen myös media taisi olla viime keväänä kriisimoodissa. Toimittajat keskittyivät uutishankintaan ja yrittivät kertoa, mitä rajoitustoimia on seuraavaksi tiedossa.Toimittajat kysyivät: mitä hallitus tekee. Vähemmän kysyttiin sitä, miten se sen tekee. Tai miksi.Nyt vuotta myöhemmin on palattu taas näihin olennaisiin miten- ja miksi-kysymyksiin.Hallituksessa tämä voi tuntua hankalalta. Kriisi jatkuu edelleen, mutta ympäröivässä yhteiskunnassa on palattu henkisesti normaalitilaan.Eikä lainsäädäntökehikossa haluta enää hyppiä.",3
325,"Ei ole koronantorjunta viime aikoina mennyt Sanna Marinin (sd) hallitukselta ihan putkeen.Maanantaina Sanna Marin kertoi tiedotustilaisuudessa, että hallitus on päättänyt ottaa valmiuslaista käyttöön eräitä pykäliä. Oikeustieteilijät arvostelivat päätöstä kovasanaisesti ja pitivät sitä lainvastaisena.Kritiikin vuoksi pääministeri joutui tekemään myöhemmin maanantaina täyskäännöksen. Marin ilmoitti illalla, että valmiuslain pykäliä ei aleta soveltaa ennen kuin niiden käytön oikeudelliset edellytykset selvitetään uudelleen.Sen lisäksi ravintoloiden sulkemisesta on kehkeytynyt omituinen soppa, josta tyylipisteitä ei heru.Helsingin Sanomat kertoi tiistaiaamuna eduskunnan puhemiehen Anu Vehviläisen (kesk) ja eduskunnan pääsihteerin Maija-Leena Paavolan lähettäneen hallitukselle kirjeen, jossa Vehviläinen moitti kovasanaisesti hallitusta ravintoloiden sulkemislain kiirehtimisestä.Maanantaina lähetetyssä kirjeessä muistutettiin hallitusta, että se ei voi asettaa eduskunnalle aikatauluja lakiesitysten käsittelystä.Kirjeen taustalla oli se, että Sanna Marin kertoi kertoi viime torstaina (25.2.) hallituksen ehdottavan eduskunnalle ravintoloiden sulkemista 8. maaliskuuta alkaen.Sulkeminen edellyttää kuitenkin hallitukselta lakiesitystä, joka eduskunnan pitää ehtiä käsitellä ja hyväksyä.Ravintoloiden sulkemista koskeva esitys annettiin eduskunnalle maanantaina (1.3.). Koska ravintolat olisi tarkoitus saada kiinni jo ensi viikolla, eduskunnan pitäisi pystyä käsittelemään lakiesitys viikossa.”Eduskunta on tällä valtioneuvoston yksipuolisella ilmoituksella asetettu Suomen perustuslain edellyttämän huolellisen lainvalmistelutyön näkökulmasta kiusalliseen ja ei-toivottavaan tilanteeseen”, puhemies Vehviläisen ja pääsihteeri Paavolan kirjeessä todettiin.Pääministeri Sanna Marin tiettävästi yllättyi kirjeestä.Olihan Marin keskustellut viime viikon keskiviikkona puhemies Vehviläisen kanssa ja tiedustellut, missä aikataulussa eduskunta pystyisi käsittelemään ravintoloiden sulkemista koskevan lakiesityksen.”Tuossa keskustelussa puhemies on käsityksenään ilmaissut, että lainsäädäntö olisi mahdollista käsitellä pikaisesti, noin viikossa, poikkeusolojen vallitessa. Lisäksi puhemies on todennut julkisesti, että esityksen käsittely vie eduskunnalta vähimmillään neljä päivää aikaa”, Marin kirjoittaa Vehviläiselle lähettämässään vastauskirjeessä.HS julkaisi myös Marinin vastauskirjeen tiistaina.Puhemies Vehviläinen oli myös viime torstaina paikalla Säätytalossa, kun pääministeri Marin esitteli aikataulun kaikkien eduskuntapuolueiden edustajille. Vehviläinen ei kommentoinut tuossa tilaisuudessa aikataulua tiettävästi mitenkään.Lisäksi Marin totesi viime viikon tiedotustilaisuudessa, että hallitus toivoo käsittelyn sujuvan nopeasti – mutta samalla korosti, että aikataulun päättää tietysti eduskunta itse.Marin siis oletti kaiken olevan kunnossa. Siksi hän hämmästyi puhemiehen maanantaina lähettämää kipakkaa kirjettä.Mistä oikein oli kyse?Puhemies Anu Vehviläinen kertoo, että hän oli viime keskiviikon keskustelussa puhunut Marinille siitä, miten nopeasti lakiesitys voidaan eduskunnassa ylipäätään käsitellä.Vehviläisen mukaan hän ei olisi edes voinut viime viikolla ottaa tarkasti kantaa ravintoloiden sulkemislain aikatauluun, sillä hallitus ei ollut vielä edes antanut kyseistä esitystä eduskunnalle.”Puhuin yleisellä tasolla”, Vehviläinen painottaa tiistaina puhelinhaastattelussa.Vehviläinen kommentoi asiaa viime viikolla myös Twitterissä. Viestissä hän totesi, että perustuslain mukaan lain käsittely eduskunnassa vie minimissään neljä päivää.Vehviläinen kommentoi asiaa myös lauantaina Twitterissä jakamalla eduskunnan perustuslakivaliokunnasta väistyvän valiokuntaneuvoksen Matti Marttusen Helsingin Sanomille antaman haastattelun.”Eduskunta on Suomen ylin valtioelin ja hallitus on siihen nähden alisteisessa asemassa. Hallitus ei voi sanella eduskunnalle aikataulua, mihin mennessä perusoikeuksia tuntuvasti rajoittava lainmuutos olisi käsiteltävä”, Marttunen sanoi haastattelussa.Ja maanantaina Vehviläinen lähetti sitten Marinille kirjeen, jossa hän varoitti hoputtamasta eduskuntaa.Kyse on ilmeisesti ainakin osittain väärinkäsityksestä. Ja ehkä myös ainakin osin pääministerin vauhtisokeudesta.Pääministeri Marin oletti Vehviläisen yleisen tason puheiden olevan arvio juuri tämän kyseisen lakiesityksen aikataulusta. Siitäkin huolimatta, että tarkan arvion antaminen on käytännössä mahdotonta ennen kuin lakiesitystä on edes annettu.Marinin tulkintaa voi siis syystä ihmetellä.Mutta kyllä Vehviläisen kirjekin herättää kysymyksiä.Eduskunta on maan ylin päättäjä – se on selvä. Ja eduskunnan puhemiehellä on kaikki perusteet muistuttaa hallitusta tästä marssijärjestyksestä, jos hallituksella tuntuu olevan siitä epäselvyyttä.Olisi Vehviläinen voinut silti halutessaan soittaakin pääministerille. Pääministeri ja hänen esikuntansa ovat jatkuvasti yhteydessä eduskuntaan aikataulukysymyksissä. Tässäkin tapauksessa asian olisi voinut varmasti hoitaa yhdellä puhelinsoitolla.Puhemies päätti kuitenkin lähettää kirjeen, koska hän selvästikin halusi jättää instituutioiden välisestä keskustelusta jäljen. Ja siihen hänellä on tietysti kaikki oikeus ja myös perusteet.Mutta yksi asia Vehviläisen kirjeessä kuitenkin ihmetyttää.Sähköpostikirjettä ei nimittäin lähetetty vain pääministerille vaan kaikille hallituksen ministereille ja myös oikeuskanslerille. Siis aika isolle joukolle ihmisiä.Eduskunnan entinen pääsihteeri Seppo Tiitinen kertoo, että tämänkaltaista instituutioiden välistä kirjeenvaihtoa lähetetään yleensä ”henkilöltä henkilölle”.Jos eduskunnan puhemiehellä on huomautettavaa hallituksen lainvalmistelusta, kirje on yleensä lähetetty vain pääministerille, joka johtaa hallituksen työskentelyä.Eduskunnan pääsihteeri Maija-Leena Paavola kertoo, että puhemies Vehviläisen toiveesta maanantain kirje kuitenkin lähettiin kaikille ministereille. Vehviläisen perusteluna oli Paavolan mukaan se, että kaikki ministerit vastaavat lainvalmistelusta omalla hallinnonalallaan, joten asia oli hyvä saada kaikkien tietoon.Politiikan perusoppi kertoo, että mitä useampi henkilö jostain asiasta tietää, sen varmemmin se vuotaa. Niin kuin tässäkin tapauksessa kävi. Puhemiehen kirje putkahti lähes saman tien julkisuuteen.Halusiko puhemies Vehviläinen siis tarkoituksella kirjeen tulevan julki?Vehviläinen kiistää asian.”Se ei missään nimessä ollut tarkoitus”, Vehviläinen sanoo. Hän kertoo vuodon olevan hyvin harmillinen, koska se ”hämmentää kansalaisia”.”Tästä tuli isompi juttu kuin se olikaan”, Vehviläinen sanoo.Mutta miksi hän silti lähetti kirjeen kaikille ministereille?”Halusin vain saattaa asian kaikille ministereille tiedoksi. Lähtökohtaisesti pitää tietysti voida luottaa siihen, että ministerit eivät vuoda asioita.”Vaikka vuoto on koko hallitukselle harmillinen, todennäköisesti keskustassa ei ole kovin paljon surtu sitä, että se saattaa demaripääministerin huonoon valoon.Vaikka Suomi on yleisesti ottaen selvinnyt Marinin hallituksen johdolla koronakriisistä hyvin, viime aikoina hallituksen kohdistuva kritiikki on voimistunut. Etenkin verrattuna viime vuoden kevääseen, jolloin pääministerin selkeä ja päättäväinen toiminta kriisioloissa sai paljon kiitosta ja pääministerin suosio nousi ennätyksellisen korkealle. Sdp nousi kannatuskyselyissä suurimmaksi puolueeksi.Mutta nyt Marin-huuma näyttää olevan laantumaan päin – minkä myös muut puolueet ovat havainneet.”Jokainen päivä heikentää Sdp:n asemaa”, erään oppositiopuolueen keskeinen vaikuttaja iloitsi vastikään taustahaastattelussa.Eikä kyse ole vain oppositiosta.Hallituspuolueissakin on viime kuukausina kipuiltu sitä, että supersuosittu pääministeri vie muilta hapen. Sdp:n kannatus on noussut, muiden hallituspuolueiden laskenut.”Marin ajaa härkäpäisesti asioita perhe- ja peruspalveluministeri Krista Kiurun (sd) kanssa juurikaan muita kuuntelematta. Usein heille tuntuu olevan tärkeämpää tehdä vain jotain kuin miettiä, mitä todella kannattaisi tehdä. Kunhan voidaan vain esittää aktiivista ja tiukkaa”, muotoilee eräs hallituspuolueen keskeinen vaikuttaja.Hallituskumppanit eivät siis välttämättä sure kirjeen vuotamista julkisuuteen. Heitä tuskin haittaa, jos Marinin sädekehä vähän himmenee.Etenkin kun kuntavaalit ovat jo aivan ovella.",3
326,"Presidentti Sauli Niinistön mukaan politiikan tekotapa on viime vuosina muuttunut lyhytjänteisemmäksi ja hektisemmäksi. Kansallisten puoluerajat ylittävien missioiden sijaan politiikassa on siirrytty yhä enemmän demonstraatioiden aikaan.Varsinaista päätöstä tärkeämpää päättäjille tuntuu usein olevan se, että miltä päätös näyttää ulospäin.Niinistö pohtii politiikan muuttumista torstaina julkaistavassa Väinö Tanner-podcastissa.Tannerin syntymästä tulee perjantaina 12. maaliskuuta kuluneeksi 140 vuotta. Synttäreiden kunniaksi Tannerista julkaistaan kolmiosainen podcast-sarja.Podcastit ovat toimittaneet Tampereen yliopiston työelämäprofessori Matti Apunen ja Kilpailu- ja kuluttajaviraston tutkimusprofessori Mika Maliranta, jotka ovat molemmat vankkoja Tanner-faneja.Kaksikon kanssa keskustelevat podcasteissa muiden muassa tasavallan presidentti Sauli Niinistö, sisäministeri Maria Ohisalo (vihr), kansanedustaja Elina Lepomäki (kok) ja taloushistorioitsija Antti Kuusterä.Parasta Tanner-podcasteissa on se, että niissä puhutaan valtiomies Väinö Tannerin henkilöhistoriasta itse asiassa aika vähän.Ei siksi, että Tannerin tekemisistä ei pitäisi puhua – päinvastoin. Tanner on ehdottomasti Suomen 1900-luvun merkittävimpiä poliitikkoja. Mutta koska podcastissa pohditaan politiikan tulevaisuutta, on hyvä että katse on käännetty menneestä eteenpäin.Ulkoministeri Väinö Tanner Yleisradiossa lukemassa kansalaisille talvisodan rauhanehdot 13.3.1940 Kuva: Otso Pietinen / MuseovirastoTokoin senaatin, Tarton rauhanneuvotteluiden, talvisodan ja sotasyyllisyysoikeudenkäynnin sijaan podcasteissa lähestytään teemoja Tanneriin liitettyjen ominaisuuksien kautta – puhutaan siis kompromisseista, ideologisesta sillanrakennuksesta ja pitkäjänteisestä talouspolitiikasta.Niistä kaikista on viime aikoina ollut pulaa.Tämä luo keskusteluille kiinnostavan kehyksen. Ja saa esimerkiksi presidentti Niinistön pohdiskelemaan asioita tavalla, jota ei yleensä hänen haastatteluissaan kuule.Apunen ja Maliranta lähtevät Niinistö-keskustelussa liikkeelle aseveliakselista sekä Väinö Tannerin ja Risto Rytin suhteesta.Aseveliakselilla tarkoitetaan sotien jälkeen syntynyttä poliittista koalitiota, johon kuului edustajia kokoomuksesta, kansanpuolueesta ja Sdp:n oikeasta laidasta. Heitä yhdisti kriittinen suhtautuminen kommunisteihin, Neuvostoliittoon ja Urho Kekkoseen. Tanneria on usein pidetty aseveliakselin henkisenä johtajana.Risto Ryti oli talvisodan ajan pääministeri ja sittemmin presidentti. Tanner puolestaan talvisodan ajan ulkoministeri. Kaksikon yhteistyö toimi hyvin vaikka heidän lähtökohtansa olivat hyvin erilaiset.Ryti oli edistyspuolueen oikeistosiipeä edustanut liberaali, Tanner taas työväenluokkataustainen demarijohtaja. Siitä huolimatta heitä yhdistivät maan johtamisessa hyvinkin samanlaiset arvot ja periaatteet.Podcastissa kysytään presidentti Niinistöltä, olisiko tämänkaltainen puoluerajat ylittävä aatteellinen silta enää nykyään mahdollinen?Niinistön mukaan kyse taisi olla ennen kaikkea Rytistä ja Tannerista ihmisinä.”Molemmilla oli samankaltaisia ominaisuuksia – joista eräs oli olla omilleen tiukka”, Niinistö sanoo.”Tätä kautta päätyy ajattelemaan, että kysymys ei ollut niinkään puolueiden yhteenliittymästä, kun he keskenään puhuivat. Vaan kahden samaan suuntaan tahtovan ihmisen, jotka sitten vähän omiaan ojentelivat samaan suuntaan.”Olla omilleen tiukka. Vähän omiaan ojentelivat.Kovin tutuilta nämä määritelmät kuulostavat. Niitä olisi joku voinut aikoinaan varmaankin käyttää myös Sauli Niinistöstä, kun hän 1990- ja 2000-luvuilla johti kokoomusta ja toimi Paavo Lipposen (sd) kahdessa hallituksessa valtiovarainministerinä.Niinistöä pidettiin tiukkana johtajana, jonka silmille harva tohti hyppiä.”En ollut erityisesti laastarinkäyttäjä”, Niinistö muotoilee itse podcastissa.Niinistön mukaan hänen ja Lipposen yhteistyö oli ”varsin vähäpuheista mutta paljon ymmärtävää”.Ei tarvinnut montaa sanaa asioissa käyttää, Niinistö sanoo. Syynä oli Niinistön mukaan se, että etenkin Lipposen ykköshallitusta leimasi missio. Piti pelastaa Suomi laman kourista, saada työttömyys laskemaan ja velkaantuminen pysähtymään.”Jos siitä jotain arvo- tai aatepohjaa etsii, niin eiköhän se ollut vain se että Suomi ja suomalaiset tästä selviävät. Se oli iso missio”, Niinistö sanoo.Matti Apunen nostaa podcastin lopussa tämän omien ojentamisen yhdeksi Niinistö-haastattelun avainkohdaksi. Olihan kurinpito aikoinaan vahvan johtajan tunnusmerkki. Nykyisin vahvoina pidetään Apusen mukaan niitä, jotka osaavat nasevasti iskeä Twitterissä poliittista vastustajaa.Ilahduttavaa Niinistön haastattelussa on kuitenkin se, että presidentti ei sen kummemmin lähde nostalgisoimaan ja hehkuttamaan takavuosien johtamistapaa.Sen sijaan Niinistö arvioi, että kyse on ennen kaikkia maailman muuttumisesta hektisemmäksi. Kun elämä on ylipäätään nopeatempoisempaa, politiikka on nopeutunut siinä ohessa.”Politiikka ei voi toimia muilla lainalaisuuksilla kuin muu elämä. Nykyisin on tarve saada nopeasti jälki näkyviin”, Niinistö sanoo.Yhdessä sopiminen on Niinistön mukaan ilmiönä edelleen toki ”tuiki käyttökelpoinen”. Mutta samalla hän epäilee, että entisen kaltainen konsensus ei ole enää tässä maailmassa realismia.”Politiikan teossa eletään aika toisenlaista aikaa, jossa sellainen hiljainen yhteisymmärrys saattaa koitua ymmärtäjilleen aika vaaralliseksi. Koska sen eräs ohjenuora oli olla demonstroimatta asioita kovin voimakkaasti etukäteen”, Niinistö sanoo.Mihin viittaatte vaarallisuudella?”Jossain vaiheessa Kataisen hallituksen aikana minulle iski vähän kerettiläinen epäilys, että kuinkahan se hallitus neuvottelee. Että keskitytäänkö primääristi siihen neuvotteluun vai siihen miten neuvottelutulos tarjotaan ulospäin välittömästi neuvottelun päätyttyä”, Niinistö vastaa.Hmm, kiinnostavaa. Mutta mitäköhän Niinistö tarkkaan ottaen tällä viittauksella Jyrki Kataisen (kok) hallitukseen tarkoittaa?Ensimmäisenä mieleen tulee kevään 2013 kehysriihi, jossa Kataisen hallitus ”spinnasi” oikein urakalla. Spinnaaminen tarkoittaa poliittisen viestin tarkoituksellista vääntämistä itselleen suosiolliseen suuntaan.Kataisen hallitus julkaisi tuolloin tiedotteen kehysriihessä tekemistään päätöksistä, mutta ilmeisesti tarkoituksella jätti kansalaisten kannalta ikävät päätökset mainitsematta. Tiedotteessa ei kerrottu, että hallitus päätti muun muassa sähköverojen korotuksista, asuntolainojen korkovähennysoikeuden leikkauksesta ja opintolainojen korkovähennysoikeuden lakkauttamisesta.Sen sijaan tiedotteessa korostettiin yhteisöveron alentamista.Mutta tuskin Niinistö muistelee vain yhtä yksittäistä tiedotetta. Kyse taitaa olla pikemminkin laajemmasta poliittisen kulttuurin muutoksesta, joka alkoi vahvistua kymmenisen vuotta sitten.Sosiaalinen media on varmasti lisännyt politiikan avoimuutta, kun päättäjät pystyvät kommunikoimaan suoraan äänestäjien kanssa. Vastaavasti somessa nousee herkästi myrsky milloin mistäkin asiasta, mikä on saanut poliitikot varpailleen.Politiikan teko on muuttunut lyhytjänteisemmäksi, kun yksittäiset päätökset helposti irrotetaan tahallaan tai tahattomasti kokonaisuudesta. Pikavoitot ovat tärkeämpiä kuin pidemmän aikavälin kestävät ratkaisut.Taloustieteilijä Bengt Holmström aiheutti vuonna 2017 pienoisen Twitter-myrskyn, kun hän sanoi Helsingin Sanomien haastattelussa, että vaatimus avoimuudesta on yksi mahdollinen selitys poliittisten vastakkainasettelun kärjistymiselle viime vuosina.Holmströmin näkemys perustui sopimusteoriaan, joka on Nobel-voittajan yksi keskeinen tutkimuskohde. Hän viittasi haastattelussa epäsymmetriseen informaatioon. Se tarkoittaa asetelmaa, jossa yhdellä sopijaosapuolella on muita enemmän tietoa.Kansalaisilla on lähtökohtaisesti aina vähemmän tietoa päätöksenteon taustoista kuin poliitikoilla.”Päättäjien täytyy pystyä käymään kauppaa päätöksistä, koska on tehotonta tehdä yksittäisiä päätöksiä tarkastelematta laajemmin kokonaisuutta. Toisin sanoen on järkevää ja tehokasta niputtaa useita päätöksiä yhteen päättäjien keskinäisillä sopimuksilla, mutta suuri osa kansalaisista ei luultavasti hyväksy sitä”, Holmström sanoi HS:n haastattelussa.Holmströmin mukaan täydellinen läpinäkyvyys johtaa siis siihen, että poliittisia päätöksiä tehdään yksi kerrallaan ja huonoina kompromisseina.Sauli Niinistö näkee siis Kataisen hallituksen jonkinlaisena käännekohtana poliittisessa päätöksenteossa. Sen jälkeen muutos on Niinistön jatkunut.”Minusta nyt elämme sen kaaren nousua kohti uudenlaista ilmiötä. En voi olla kiinnittämättä huomiota siihen, että esimerkiksi Helsingin Sanomissa tavan takaa lukee, mitä hallitus tulee kahden päivän päästä päättämään”, Niinistö sanoo.”Olemme siirtyneet jälkidemonstraatiosta etukäteisdemonstraatioon.”Siis jos Kataisen hallitukselle oli tärkeää, että viesti menee päätöksenteon jälkeen hallituksen kannalta suotuisassa asennossa julki (jälkidemonstraatio), niin Sanna Marinin  (sd) hallitus on vienyt tämän vielä pidemmälle. Nykyhallitukselle tuntuu Niinistön mukaan olevan tärkeää saada viesti suotuisassa valossa julki jo ennen varsinaista päätöksentekoa (etukäteisdemonstraatio).”En ole ollenkaan vakuuttunut, että se palvelee välttämättä yhteisen mission asiaa. Toinen juttu on, jos päätös tarjotaan yhteisesti etukäteen eräällä tavalla mitattavaksi”, Niinistö sanoo.Niinistö kommentoi podcastissa myös sitä, että aika moni poliitikko ja avustaja on viime vuosina jättänyt politiikan ja siirtynyt vaikuttajaviestinnän eli lobbauksen puolelle.Ilmiötä Niinistö ei sinänsä tuomitse. Lähinnä hän kiinnittää huomiota siihen, että yhä harvempi tekee enää pitkää uraa puhtaasti politiikassaNiinistö pitää kuitenkin hyvänä, että politiikassa toimivilla ihmisillä olisi kokemusta muustakin työstä kuin politiikasta. Työkokemuksen kautta ihmiset oppivat Niinistön mukaan ymmärtämään, mitä vastuu tarkoittaa.”Poliittinen vastuu on helposti kollektiivista, työelämässä vastuu on usein henkilökohtaista. Vastuu opettaa ihmistä ymmärtämään, että tämä on minun hommani.”Niinistö on monissa aiemmissa haastatteluissa ja puheissaan esittänyt huolensa maailman valtioiden rajusta velkaantumisesta, mitä edesauttaa keskuspankkien valtavat mittasuhteet saanut rahan luominen. Tähän teemaan hän palaa myös podcastissa.Apunen ja Maliranta siteeraavat Tannerin kuuluisaa lausumaa siitä, miten hän on aina ”pessimisti ennen päätöksen tekoa, mutta optimisti päätöksen tekemisen jälkeen”. Tämän jälkeen haastattelijat kysyvät presidentiltä, miten hän näkee talouden kehittyvän keskipitkällä aikavälillä.”En osaa olla sen enempää pessimisti kuin optimisti. Olemme jonkun uuden edessä”, Niinistö vastaa.Väinö Tannerin syntymäpäivän kunniaksi tehdyt Pitkä silta -podcastit ovat torstaiaamusta alkaen kuunneltavissa esimerkiksi Spotifyssa. Lisäksi Väinö Tanner säätiö järjestää perjantaina 12. maaliskuuta kello 14.30–16.00 verkkokeskustelun otsikolla ”Kompromissien loppu”. Keskustelun juontavat Matti Apunen ja Mika Maliranta. Vieraina keskustelussa ovat sisäministeri Maria Ohisalo, kansanedustaja Elina Lepomäki, Suomen Yrittäjien varatoimitusjohtaja Anssi Kujala, taloushistorioitsija Antti Kuusterä ja SAK:n pääekonomisti Ilkka Kaukoranta.",3
327,"Vihreiden puheenjohtaja Maria Ohisalo käytti maanantaina Ylen A-studiossa m-sanaa – ja synnytti poliittisen myrskyn. Tai vähintäänkin puhurin, joka viilensi taas keskustan ja vihreiden välejä.M-alkuinen sana oli maatalous.Se ei tietenkään ole oikeasti ruma sana – päinvastoin: alkutuotanto on hieno asia. Mutta Ohisalon sanomana se tuntuu keskustalaisista sitä olevan. Onhan Ohisalo helsinkiläinen ja vihreä ja näin ollen vääjäämättä maaseudun elämäntavan vihollinen. Ja niinpä moni keskustalainen ottikin Ohisalon m-sanan käytön avoimena sodanjulistuksena viljelijöitä vastaan.Keskustan  puheenjohtajan Annika Saarikko moitti tiistaina Ohisalon puheita  Facebook-kirjoituksessaan. Saarikon mukaan Ohisalo oli antanut  A-studiossa ymmärtää, että ”maataloudessa ei ole tehty mitään ilmaston hyväksi”.”Maatalous ei ole ilmastotoimissa sivuraiteilla, vaan työtä tehdään koko ajan”, Saarikko kirjoitti. Ja vieläpä kuittasi Ohisalolle, että ”ylhäältä alaspäin sanelemalla ja syyllistämällä ei synny muutoshalua ja innostusta vaan lamaannusta ja ahdistusta”.Saarikon postauksen alle kirjatuissa kommenteissa haukuttiin Ohisaloa siitä, että tämä syyllistää yksittäisiä viljelijöitä, joilla on jo muutenkin taloudellisesti vaikeaa. Ja päiviteltiin ylipäätään vihreiden tietämättömyyttä maataloudesta.”Vihreet voi jättää syömättä”, kirjoitti joku. Toinen ilakoi, että vihreät luulevat sähkön tulevan töpselistä ja maidon kaupasta.Keskiviikkona Maa- ja metsätaloustuottajien keskusliiton MTK:n toiminnanjohtaja Jyrki Wallin sanoi Ylen aamutelevisiossa Ohisalon puheiden olleen ”loukkaus alaa kohtaan”.Närkästys oli siis kova. Mutta itse asiassa Ohisalo ei sanonut, mitä hänen tulkittiin sanoneen.Hän sanoi A-studiossa näin:Nostaisin yhden esimerkin, joka on tässä keskustelussa paikoin jäänyt vähän sivuraiteille. Moni sektori on tehnyt jo paljon ilmastonmuutoksen torjumiseksi. Moni yksityishenkilö on tehnyt paljon, mutta maatalous on sellainen sektori, jossa päästöjä ei ole oikein vielä pystytty vähentämään viime vuosina.Hän ei siis sanonut, että maatalous on sivuraiteilla – vaan se on ”paikoin keskustelussa jäänyt vähän sivuraiteille”. Eikä hän puhunut yksittäisistä viljelijöistä vaan koko maataloussektorista.Ja sektorin osalta Ohisalo on ihan oikeassa. Tilastoista näkee, että esimerkiksi energia- ja liikennesektorilla sekä teollisuudessa päästöt ovat viime vuosina laskeneet merkittävästi. Maataloussektorin kokonaispäästöt ovat sen sijaan pysytelleet koko 2000-luvun lähes ennallaan.Keskiviikkona Maria Ohisalo twiittasi pitkän viestiketjun, jossa hän harmitteli sitä, että keskustan Saarikko ja MTK vääristelevät hänen sanojaan.”Maatalouden päästöt eivät ole vähentyneet, vaikka nimenomaan ilmastonmuutoksen torjuntaan kohdennettuja tukieurojakin on jaettu jo tähän mennessä aivan valtavasti. Tämä ei ole viljelijöiden ja maatalousyrittäjien vika, monet ovat tehneet paljon”, Ohisalo kirjoitti.Sitten hän listasi konkreettisia toimia, joita maataloudessa voitaisiin tehdä päästöjen vähentämiseksi. Viljelytapoja pitäisi muuttaa, tuki- ja ohjausjärjestelmää kehittää ja siirtyä käyttämään puhtaampaa energiaa. Turvepelloille voisi määrätä raivausmaksun ja eläintuotantoon päästövähennyksiä. MTK:n puheenjohtaja Juha Marttila vastasi Ohisalolle toteamalla, että tämän esittämät keinot ovat kuin suoraan MTK:n ilmastotiekartasta, joka tehtiin viime vuonna yhteistyössä Luonnonvarakeskuksen asiantuntijoiden kanssa. Keskustan  ja vihreiden välit ovat huonot. Vaikka puolueet ovat hallituskumppaneita, niiden yhteiselo on jatkuvaa tahallista ja tahatonta väärinymmärrystä ja nokittelua.Keskustalaisten mielestä se, että Ohisalo nosti A-studiossa tikunnokkaan juuri maatalouden päästöt, oli puhdasta politikointia.Heidän mielestään kyse oli Ohisalon yrityksestä profiloitua. Kuntavaalit menivät vihreiltä penkin alle, mikä saattoi ainakin osin johtua puheenjohtaja Ohisalon vaisuudesta ja värittömyydestä.Sitä paitsi aiemmin kesällä vihreiden entinen puheenjohtaja Ville Niinistö  hallitsi politiikan uutisvirtaa haukkumalla keskustan ja Sdp:n toimintaa EU:n metsäpolitiikkaa lobattaessa. Nyt sitten Ohisalo vuorostaan yritti samalla tavalla saada itselleen näkyvyyttä hyökkäämällä keskustan kimppuun kimppuun sillä toisella m-sanalla. Näin ainakin keskustalaiset asian näkevät.Luonnonvarakeskuksen tutkimusprofessori Heikki Lehtonen kirjoitti kesällä Maaseudun tulevaisuuteen kirjoituksen, jossa hän totesi ”yhteiskunnan epäonnistuneen karkeasti ilmastotekojen ostamisessa viljelijöiltä”.Lehtosen mukaan yksikään elinkeinonharjoittaja ei pysty tekemään radikaaleja muutoksia toiminnassaan, jos siitä aiheutuu merkittäviä tulojen menetyksiä ja hankaluuksia tuotannossa. Siksi tarvitaan tehokkaita ja reiluja kannustimia päästövähennyksiin.Jos viljelijällä on esimerkiksi huonoa satoa tuottava turvepelto, sitä kannattaisi ryhtyä kastelemalla ennallistamaan takaisin suoksi, jolloin päästöt vähenisivät merkittävästi. Läpimärkä pelto ei ole kuitenkaan maataloustukikelpoinen, joten viljelijän ei taloudellisesti kannata niin tehdä.Nykyinen maataloustukijärjestelmä kannustaa siis viljelijää pitämään huonotkin viljelymaat kuivina päästölähteinä.Lehtosen mukaan ilmastotavoitteiden saavuttamisen kannalta olisi parasta, jos viljelijä saisi tuloja suoraan päästövähennyksistä eikä epäsuorasti erilaisten kustannuskompensaatioiden kautta.Heikki Lehtonen osallistui viime vuonna Luken edustajana MTK:n ilmastotiekartan valmisteluun. Hän ihmettelee kirjoituksessaan, että tiekartan esitykset eivät ole sittemmin edenneet lainkaan. Esityksille ei ole juuri löytynyt  EU:n vihreän siirtymän tai muutakaan rahaa.”Viljelijöiden kanssa huolellisesti laadittua ilmastotiekarttaa tai osia siitä ei näillä näkymin päästä toteuttamaan. Tämä on tappio yhteiskunnalle ja viljelijöille”, Lehtonen kirjoittaa.Eräs  MTK-vaikuttaja sanoi tällä viikolla taustakeskustelussa, että keskustan olisi pitänyt Ohisalon lausunnon jälkeen ”lyödä vastapalloon” ja ilmoittaa, että maatalouden päästövähennykset vauhdittuvat, kunhan sektorille annetaan syyskuun budjettiriihessä miljardin lisätuet.Lisärahaa tuskin kuitenkaan tällä erää maataloudelle heruu. Toki keskusta periaatteessa olisi valmis antamaan maataloudelle vaikka siemenperunatkin valtion kassasta. Mutta ei juuri nyt.Valtiovarainministeri Saarikko julkisti tällä viikolla ministeriönsä budjettiehdotuksen ja korosti työllisyystoimia ja valtiontalouden tervehdyttämistä. Saarikon mukaan ministeriöiden välisissä neuvotteluissa on uusille menolisäyksille hyvin vähän tilaa.Keskustan mielestä syyskuun budjettiriihi onkin ensisijaisesti talousriihi.Vihreät ovat toista mieltä ja korostavat kyseessä olevan ilmastoriihi. Jos kahdella hallituspuolueella on erimielisyyttä jo tapahtuman nimestä, niin voi veikata varsinaisista neuvotteluista tulevan vaikeat.HS kertoi torstaina, että hallituksen kaksi keskeistä virkamiesvalmistelussa olevaa ilmastostrategiaa ei valmistu budjettiriiheen mennessä, kuten oli alunperin tarkoitus. Keskustan mielestä ilmastopäätöksiä olisikin järkevä lykätä myöhempään syksyyn. Vihreille tämä ei käy.Hallitusohjelmassa on linjattu, että Suomen pitäisi olla hiilineutraali vuonna 2035. Hallituksella on kasassa noin puolet päätöksistä, joita se tarvitsee päästötavoitteeseen päästäkseen. Vihreiden mielestä toinen puolikas tarvittavista ilmastotoimista pitää päättää nyt budjettiriihessä.Neuvotteluita ei helpota se, että vihreillä ei ole selkeää vaatimuslistaa tarvittavista toimista. Vihreiden mielestä neuvottelupöydissä pitää olla kaikkia sektoreita koskevat kaikki keinot – ja niistä sitten valitaan sellainen paletti, joiden avulla hallitus pääsee päästötavoitteeseensa. Hallituskumppanit kertovat taustakeskustelussa, että vihreät sekoilevat ilmastovaatimustensa kanssa eivätkä itsekään tiedä mitä haluavat. Vihreät puolestaan ovat – kuten voi arvata – toista mieltä. He kertovat haluavansa vain sitä, että hallitusohjelmaa noudatetaan.Hiilineutraaliustavoitteeseen pääseminen on vihreistä olennaista. Se millä konkreettisilla keinoilla lopputulos saavutetaan, on tavoitteen toteutumisen kannalta toissijaista. Siksi keinojakaan ei voi listata etukäteen.Vaikka Saarikon Facebook-sivulla tulkittiin Ohisalon moittineen yksittäisiä viljelijöitä, se ei siis pidä paikkaansa. Itse asiassa Ohisalon kritiikin kohteena oli koko järjestelmä, ja siitähän vastuu kuuluu poliittisille päättäjille. Siis myös vihreille.Päättäjät eivät ole pystyneet muuttamaan maatalouden tukijärjestelmää sellaiseksi, että se aidosti kannustaisi vähentämään päästöjä.Se on sinänsä erikoista, sillä periaatteessa vihreät ja keskusta voisivat olla asiassa samalla puolella. Ainakin vihreiden ja MTK:n ilmastotiekartat ovat aika lähellä toisiaan. (Tosin poislukien se MTK:n haaveilema välitön lisämiljardi.)Silti näyttää epätodennäköiseltä, että vihreät ja keskusta lähitulevaisuudessa aidosti löytäisivät toisensa. Etenkään kun Ohisalo ei saisi keskustalaisten mielestä edes käyttää sitä m-sanaa.",3
328,"Siinä  missä perussuomalaisten väistyvän puheenjohtajan Jussi Halla-ahon lauantaina pitämästä jäähyväispuheesta löytyi laiskiaisia, keisaripingviinejä ja vetten päällä kävelyä, uuden puheenjohtajan Riikka Purran sunnuntaista linjapuhetta ei ollut kuorrutettu kielikuvilla ja vertauksilla.Purran puoluekokouksen päätteeksi pitämä puhe oli suoraviivainen ja ehkä vähän kuiva. Oikeastaan ainoa vähän lennokkaampi ilmaisu puheessa oli ”lakmustesti”.Lakmustesti tarkoittaa koetta, jolla testataan aineen happamuutta. Jos aineeseen kastettu lakmuspaperi muuttuu punaiseksi, kyseessä on hapan aine. Jos se muuttuu siniseksi, aine on emäksinen.Lakmuspaperi-vertauksella Purra tarkoitti sitä, että perussuomalaiset ei mene hallitukseen, joka ei ”merkittävästi tiukenna Suomen maahanmuuttopolitiikkaa”.Lausunto oli kiinnostava, koska Purra selvästi pyrkii kääntämään neuvottelupöydän asennon.Julkisuudessa perussuomalaisten mahdollista hallitukseen menoa on tarkasteltu usein siitä vinkkelistä, onko puolue muuttunut riittävän ”salonkikelpoiseksi”, jotta muut voivat tehdä sen kanssa hallitusyhteistyötä.Purra kuitenkin muotoili asian toisin päin. Hän kertoi puheessaan, että muiden puolueiden pitää ensin hyväksyä maahanmuuttopolitiikan tiukentaminen, jotta perussuomalaiset suostuu edes harkitsemaan yhteistyötä heidän kanssaan.Maahanmuuttopolitiikan kiristys on siis Purran mukaan lakmustesti, joka kertoo perussuomalaisille muiden puolueiden happamuuden tason.”Puolue, joka ei ole valmis kiristämään suomalaista maahanmuuttopolitiikkaa, ei voi olla perussuomalaisten kanssa hallituksessa”, Purra sanoi.Muotoilusta kuulee, että Purran perussuomalaiset on voimansa tunnossa ja uskoo pääsevänsä vetämään hallitusneuvotteluita suurimman puolueen paikalta. Se, onko uuden puheenjohtajan arvio puolueen asemasta oikea, nähdään vuoden 2023 eduskuntavaalien jälkeen.Puheessaan Purra listasi perussuomalaisten maahanmuuttopolitiikan tavoitteet. Puolue haluaa kiristyksiä rajapolitiikkaan sekä humanitaariseen ja sosiaaliseen maahanmuuttoon. Sen tavoite on, että Suomi ei vastaanottaisi lainkaan turvapaikanhakijoita.Lisäksi perussuomalaiset haluaa kiristyksiä perheenyhdistämiseen ja tiukennuksia kansalaisuuden saamiseen.”Suomen kansalaisuutta tulee arvostaa ja vaalia eikä jakaa kuin ilmaisia ämpäreitä”, Purra sanoi.Purra kertoi myös olevansa huolissaan ”väestöpohjan muutoksista”. Purran mukaan esimerkiksi Espoossa voi 15 vuoden kuluttua kolmasosa asukkaista olla vieraskielisiä.”Noin vuonna 2053 suomalaiset ovat Espoossa vähemmistö”, Purra väitti.Tämä tarkoittaa ilmeisesti sitä, että Purran ajatusmaailmassa Suomeen tulleet ja tulevaisuudessa tulevat maahanmuuttajat eivät muutu koskaan suomalaisiksi. He pysyvät aina ja ikuisesti ulkomaalaisina. On siis kaksi ihmisryhmää: suomalaiset ja ne muut.Puheenjohtajakampanjan aikana Purra sanoi moneen otteeseen, että hän haluaa vahvistaa perussuomalaisten roolia talouspolitiikassa. Linjapuheessaan hän käsittelikin aika laajasti taloutta.Juuri mitään uutta perussuomalaisten talouslinjasta ei sunnuntaina kuitenkaan selvinnyt. Työn verotus on liian kireää, yrittäjyyden edellytyksiä pitää parantaa ja julkinen sektori on paisunut liikaa.Purra ei kuitenkaan kertonut, mistä ja miten puolue haluaisi leikata menoja. Hän sanoi vain, että menot pitää panna tärkeysjärjestykseen.Sama asioiden tärkeysjärjestykseen paneminen oli keväällä myös perussuomalaisten kuntavaaliohjelman otsikko. Siinäkään ei ”haittamaahanmuuton”, kehitysavun ja eurotukien lisäksi sen kummemmin yksilöity, mitkä ovat tärkeitä ja mitkä vähemmän tärkeitä menoja.”Kaikkiin valtion menoihin vaaditaan realistinen läpivalaisu”, Purra sanoi puheessaan.Ehkä puolue jossain vaiheessa tulevaisuudessa vielä tarkentaa, mikä on läpivalaisun tulos.Etukäteen  spekuloitiin, että Riikka Purran johdolla perussuomalaisten jyrkkä maahanmuuttovastaisuus jotenkin loivenisi. Purran linjapuheen perusteella voi sanoa, ettei tämä kehityskulku vaikuta todennäköiseltä.Toisaalta arvioitiin, että Purran puheenjohtajuuden myötä puolueen rooli vahvistuisi ja konkretisoituisi maahanmuuttopolitiikan ohella myös muilla politiikan lohkoilla. Tätä ei ainakaan vielä sunnuntaina nähty.",3
329,"Viime viikolla päättyneestä Sanna Marinin (sd) hallituksen puoliväliriihestä on viestimiin tulvinut vuotoja, joissa on kerrottu kiukkuraivareista ja luurin korvaan lyömisestä.Tiedoista on muodostunut aika hyvä kuva siitä, mitä riihessä missäkin vaiheessa tapahtui ja miten sopu lopulta syntyi.Silti tuntuu, että tarinasta puuttuu palanen. Ihan kuin kaikkea ei sittenkään olisi kerrottu.Etenkin keskustapiireissä elää näkemys Sanna Marinin ja keskustan puheenjohtajan Annika Saarikon tekemästä ”salaisesta lisäpöytäkirjasta”.Kun pöytäkirjasta pyytää lisätietoja, keskustalaisten vastaus on: ”En kommentoi”. Mutta he lausuvat sen tietäväisellä äänensävyllä, jotta kysyjä varmasti tietäisi jotain olevan tekeillä.Salainen lisäpöytäkirja kalskahtaa dramaattiselta. Siitä tulee tietysti mieleen Saksan ulkoministerin Joachim von Ribbentropin ja Venäjän Vjatšeslav Molotovin elokuussa 1939 allekirjoittama hyökkäämättömyyssopimus, jonka salaisessa lisäpöytäkirjassa jaettiin Suomi ja muita pieniä maita suurvaltojen etupiireihin.Hallituksen puoliväliriihen neuvotteluissa ei tietenkään valmisteltu reunavaltioiden alistamista. Eikä Saarikon ja Marinin välinen sopimus ole mikään varsinainen pöytäkirja – siis sellainen, jossa olisi paperille kirjattu jotain konkreettisia asioita.Se on lähinnä suullinen lupaus olla kavereita.Tämä ei kuulosta kyyniseltä valtapolitiikalta. Mutta käytännössä se taitaa olla juuri sitä.Riihen aikana Marinin ja Saarikon kahdenkeskisissä neuvotteluissa haettiin yhteisymmärrystä siitä, miten vaalikauden jälkipuoliskolla olisi parasta viedä hallituksen suurimpia hankkeita eteenpäin.Olennaista on huomata, että keskustan tulkinnan mukaan Marinin ja Saarikon keskustelussa puhuttiin nimenomaan Sdp:n ja keskustan yhteisymmärryksestä. Siis siitä, miten Sdp ja keskusta voivat kahdestaan edistää hankkeita – ei niinkään koko hallitus. Kaksikko sopisi asiat ensin keskenään, ja vasta sitten kuultaisiin muiden näkemyksiä. Näin ainakin keskusta keskusteluiden sisältöä tulkitsi.Keskustan tavoite puoliväliriihessä oli pyrkiä luomaan parempi yhteys Sdp:hen. Ei siis siksi, että keskusta erityisesti pitäisi Sdp:stä. Keskustan tarkoitus oli rakentaa asetelma, jossa se olisi Sdp:n rinnalla selkeästi hallituksen toinen pääpuolue.Keskusta ja Sdp vievät, muut vikisevät. Se oli se keskustan suunnitelma tiivistettynä. Näin keskusta toivoi pystyvänsä työntämään vihreät hallituksen päätöksenteossa sivurooliin. Ovathan keskusta ja vihreät tapelleet koko hallituskauden.Hallituksen loppukauden isoja hankkeita ovat sote-uudistus ja ilmastotoimet. Ilmastoasioita on tarkoitus käsitellä laajasti ensi syksyn budjettiriihessä, jossa hallituksen pitää päättää, mitä lisätoimia tarvitaan päästötavoitteiden saavuttamiseksi.Keskusta yrittää estää polttoaineiden veronkorotukset sekä muut ilmastotoimet, joita keskusta olettaa äänestäjiensä karsastavan. Ja tähän se toivoo tukea Sdp:ltä. Vaikka Sanna Marin ottaa ilmastokriisin vakavasti, keskusta tietää pääministerin olevan pohjimmiltaan pragmaatikko. Keskustalaiset ovat hokeneet Marinille, että maakuntien demariäänestäjät eivät halua bensan kallistuvan.Erikoisinta Marinin ja Saarikon ”salaisessa lisäpöytäkirjassa” on se, että Marin ei välttämättä miellä hyväksyneensä sellaista. Neuvotteluissa Marin oli osoittanut ymmärrystä keskustan vaikealle kannatustilanteelle. Ja ilmaissut ymmärtävänsä, että keskustan pitää saada hallituksessa myös voittoja.Mutta onko tämä sopimus? Sitä voi kukin tulkita haluamallaan tavalla.Itse asiassa salainen lisäpöytäkirja ei edes ole kovin salainen. Ei ainakaan siitä päätellen, että monilla keskustalaisilla tuntuu olevan vihiä Saarikon ja Marinin välipuheista.Keskustan kentälle on viestitty, että hallituksen punamultayhteistyö on nyt saanut uuden alun. Ja että jatkossa on tarkoitus panna vihreät kuriin.Helsingin Sanomat ja MTV3 uutisoivat keskiviikkona keskustan piirijohtajille tehdyistä kyselyistä, joiden tulokset yllättivät monet. Vaikka julkisuudessa keskustan katsottiin kokeneen puoliväliriihessä nöyryytyksen ja täystyrmäyksen, piirijohtajat antoivat riihestä puoluejohdolle suhteellisen hyvät arvosanat.Tämä kertoo siitä, että keskustapiireissä katsotaan riihestä saadun muitakin tuloksia kuin ne, joista hallituksen virallisessa tiedotteessa kerrottiin.Lue lisää: HS-kysely: Keskustan piirijohtajat tyytyväisiä kehysriihen tuloksiin – Tutkijan mukaan puolueen profiilin nosto saattoi miellyttää heitä enemmän kuin äänestäjiäTiistaina tiede- ja kulttuuriministeri Saarikko kertoi korkeakoulujen ja tiedelaitosten johdon seminaarissa, että hallitus tekee vuodesta 2023 lähtien 35 miljoonan pysyvät leikkaukset tieteen rahoitukseen.Tiedeväki suivaantui, ja Saarikon ilmoituksesta nousi kova meteli sosiaalisessa mediassa.Sinänsä tieteeseen kohdistuva leikkaus ei ollut yllätys, sillä sen saattoi päätellä jo riihen jälkeen julkistetuista leikkaustavoitteista opetus- ja kulttuuriministeriön hallinnonalalle.Yllättävää oli kuitenkin se, että Saarikko kertoi näin selkeästi tulevista leikkauksista jo nyt. Puoliväliriihessä sovittuja leikkauksia ei ole vielä ehditty valmistella, ja ne päätetään varsinaisesti vasta yli vuoden päästä budjettiriihessä. Saarikolla ei siis ollut mikään pakko puhua keskeneräisestä asiasta juuri nyt.Mutta silti hän puhui. Vaikka tiesi varmasti etukäteen, että asiasta nousisi meteli.Miksi ihmeessä?Kyse lienee brändin rakennuksesta. Saarikko on lähiaikoina perimässä valtiovarainministerin salkun Matti Vanhaselta (kesk). Ilmeisesti Saarikko halusi jo nyt luoda kuvaa itsestään tiukkana taloudenpitäjänä. Ja onhan se kieltämättä suoraselkäistä, että jos ajaa leikkauksia, niin kantaa niistä sitten myös julkisesti vastuun.Somessa on viime päivät rinnastettu keskustan ajamat turvetuet ja tiedeleikkaukset merkkinä puolueen vinksahtaneista arvovalinnoista. Rinnastus varmasti ärsyttää Saarikkoa, mutta tuskin se häntä lopulta kovin paljon hetkauttaa.Turve on nimittäin keskustalle äärimmäisen tärkeä asia. Eikä kyse ole vain parista tuhannesta työpaikasta ja toimialan tulevaisuudesta, vaan jostain paljon isommasta.Kyse on maaseudun elämäntavan puolustamisesta.Puoliväliriihen vertaaminen Molotovin ja Ribbentropin sopimuksen salaiseen lisäpöytäkirjaan on tietysti kohtuutonta. Mutta jatketaan silti samalla poliittishistoriallisten vertausten linjalla.Keskustan toiminta turveasiassa muistuttaa nimittäin Kennanin doktriinia.Amerikkalainen diplomaatti George F. Kennan hahmotteli vuonna 1947 opin patoamispolitiikasta, jossa Yhdysvaltojen tulisi järjestelmällisesti pysäyttää kommunismin leviäminen ja estää aktiivisesti uusia maita joutumasta Neuvostoliiton etupiiriin.Keskustassa ajatellaan, että maaseudun elämäntapaa ollaan askel askeleelta tuhoamassa, joten uhkaava kehitys pitää pystyä patoamaan tiukasti. Tuumaakaan ei saa antaa periksi.Jos turveasiassa olisi annettu periksi, seuraavana vuorossa olisi turkistarhauksen kieltäminen. Lopulta ajettaisiin alas kaikki maatalous. Näin monet keskustalaiset pelkäävät.Pääministeri Sanna Marinin vinkkelistä tilanne on hankala.Keskusta on jo näyttänyt olevansa valmis lähtemään hallituksesta. Mutta jos Sdp antaa liikaa periksi keskustalle – panee vihreät ”kuriin” –, vihreät saattaa puolestaan häippäistä.Ja jos vihreät tai keskusta lähtee, hallitus menettää enemmistönsä eduskunnassa.Jos sallitaan vielä yksi ylimitoitettu vertaus historiasta, niin hallituksen tilannetta voisi ehkä parhaiten kuvata kylmän sodan ajoilta tutulla termillä kauhun tasapaino.Marin yrittää parhaansa mukaan liennyttää vihollisleirien välissä.",3
330,"Tällä viikolla päästään taas ihmettelemään valtiovarainministeriön omituista kansliapäällikkönimitystä. Kuten viime viikollakin. Ja sitä edellisellä.Näillä näkymin Päivi Nergin nimitysesitys on jälleen valtioneuvoston torstain yleisistunnon asialistalla – mutta vielä ei tiedetä, pysyykö se siellä kokoukseen asti.Toissa viikolla nimitys vedettiin ennen istunnon alkua pois esityslistalta. Viime viikolla asian pöydälle jättämistä esitti kehitys- ja ulkomaankauppaministeri Ville Skinnari (sd).Skinnari perusteli pöydälle jättämistä halulla ”perehtyä kokonaisuuteen tarkemmin”, joka oli aika höpöä. Kaikki ovat varmasti ehtineet perehtyä asiaan jo riittävästi.Pikemminkin Sdp ilmeisesti pyrkii toistuvilla lykkäyksillä saamaan Nergin vetämään hakemuksensa pois.Hallituskumppani keskustaa Sdp:n toiminta närkästyttää. Keskustalaiset ovatkin ryhtyneet toistelemaan: kuka Sanna Marinin (sd) hallitusta oikein johtaa?Suomessa on 1990-luvulta Paavo Lipposen (sd) hallituksista lähtien noudatettu ylimmissä virkanimityksissä käytäntöä, jonka mukaan muut ministerit eivät puutu esittelevän ministerin nimitysehdotukseen.Kukin ministeri siis vastaa oman ministeriönsä virkanimityksistä. Ministeri esittelee ja hallitus hyväksyy pulinoitta nimityksen.Tämä käytäntö on ollut voimassa myös nykyisessä hallituksessa. Tammikuussa sisäministeri Maria Ohisalo (vihr) esitti sisäministeriön kansliapäälliköksi Kirsi Pimiää, jonka hallitus myös nimitti.Kyseessä oli perinteinen poliittinen virkanimitys, sillä Pimiä on aiemmin työskennellyt muun muassa vihreiden lainsäädäntösihteerinä.Valtiovarainministerin kansliapäällikkönimityksen oletettiin menevän vanhan kaavan mukaisesti. Valinnan piti olla puhtaasti valtiovarainministeri Katri Kulmunin (kesk) hoteissa.Kulmuni päätyi esittämään virkaan Päivi Nergiä. Nerg ei ole keskustalainen, mutta ehkäpä hakijoista lähimpänä keskustalaista maailmankuvaa.Valtiovarainministeriön kansliapäällikön tehtävää pidetään valtionhallinnon yhtenä keskeisimmistä. Kansliapäälliköllä on paljon vaikutusvaltaa talouspolitiikkaan ja valtion varojen käyttöön.Virkaa oli hakenut neljä taloustieteen tohtoria, jotka Nerg ohitti valinnassa. Nerg on koulutukseltaan maatalous- ja metsätieteiden maisteri.Nimittämismuistiossa Nergin nimittämistä virkaan perusteltiin hänen muita hakijoita monipuolisemmalla ja laajemmalla johtajakokemuksella.Nergin nimitysesitystä voi kritisoida. Mutta muodollisesti asiassa ei ole mitään mutisemista.Hakuilmoituksen mukaan viran menestyksellinen hoitaminen edellyttää perehtyneisyyttä talouspolitiikkaan ja julkisen hallinnon tuntemusta. Kulmuni päätti painottaa valinnassaan tätä jälkimmäistä.Nerg on työskennellyt tammikuusta 2018 lähtien valtiovarainministeriön hallintopolitiikan alivaltiosihteerinä. Sitä ennen hän toimi sisäministeriön kansliapäällikkönä. Kaikkiaan hänellä on nimittämismuistion mukaan johtamiskokemusta noin 31 vuoden ajalta – monta kertaa enemmän kuin muilla hakijoilla.Sdp vastustaa tiukasti Nergin valintaa. Edellisen lauseen subjektina on ”Sdp”, mikä on siinä mielessä perusteltua, että Sdp:n puoluehallitus linjasi kielteisen kannan Nergin nimitykseen viime torstain kokouksessaan.Siitä päästäänkin filosofiseen kysymykseen: mikä on Sdp?Puoluehallitus toimii puolueen käytännön poliittisen toiminnan johtoelimenä. Sen kokouksia johtaa puolueen puheenjohtaja, joka on Antti Rinne.Niin totta tosiaan – vaikka Sanna Marin johtaa Suomea, niin Sdp:n puheenjohtaja on edelleen Antti Rinne. Vaikka moni kansalainen on saattanut tämän unohtaa, Rinne ei ole.Rinne tiettävästi päätti jo pääministerinä ollessaan viime syksynä, että Nergin nimitys ei käy. Syynä ovat ilmeisesti huonot kokemukset Nergistä edelliseltä kaudelta, jolloin Sdp oli oppositiossa.Nerg oli silloisen pääministerin Juha Sipilän (kesk) luottovirkamies, joka toimi muun muassa sote- ja maakuntauudistuksen projektijohtajana.Siitä ei jäänyt Sdp:lle hyvät muistot.Erityisesti Sdp:tä hiertää tietojen pimittäminen eduskunnalta. HS kertoi juuri ennen viime kevään vaaleja, että valtiovarainministeriö oli pantannut sote-uudistukseen liittyviä tietoja eduskunnalta.HS:n silloin haltuunsa saamista sähköposteista selvisi, että Nerg oli tietoinen tietojen panttaamisesta mutta ei puuttunut asiaan.Apulaisoikeuskansleri Mikko Puumalainen selvitti asiaa ja moitti valtiovarainministeriön käsitystä, että kaikkia tietoja ei tarvitsisi antaa, koska sote-uudistuksen kaatuminen oli jo tiedossa. Samalla apulaisoikeuskansleri kuitenkin arvioi, ettei virkavelvollisuutta rikottu, koska eduskunnalle kertomatta jätetyt tiedot eivät olleet asian käsittelyn kannalta olennaisia ja merkityksellisiä.Apulaisoikeuskanslerin näkemys puolestaan ihmetytti eduskunnan virkamiehiä ja valtiosääntöoppineita, sillä apulaisoikeuskanslerilla ei ole valtuuksia ottaa kantaa siihen, mitkä tiedot ovat eduskunnalle merkityksellisiä ja olennaisia.Joka tapauksessa Sdp:n puoluehallitus määritteli viime torstaina näkemyksen, jonka mukaan Nergin nimitystä ei pidä hyväksyä myöhemmin samana päivänä pidettävässä valtioneuvoston istunnossa.Asia ei ollut varsinaisena asiakohtana puoluehallituksen kokouksen esityslistalla – mikä on ymmärrettävää, sillä eivät maan hallituksen virkanimitykset suoranaisesti kuulu Sdp:n puoluehallitukselle.Sdp:n puheenjohtaja Rinne otti Nergin nimityksen esille poliittisessa tilannekatsauksessaan ja totesi että Sdp ei voi hyväksyä Nergin nimitystä. Rinne kysyi, onko joku linjauksesta eri mieltä.Ei ollut.Pääministeri Sanna Marin ei osallistunut puoluehallituksen kokoukseen.Marinille tilanne on hankala.Hän tuskin on kovin innostunut Nergin nimityksestä, mutta pääministerillä on koronakriisissä aika paljon muutakin pohdittavaa kuin virkanimityksistä tappelu hallituskumppani keskustan kanssa. Tai valtataistelu Antti Rinteen kanssa.Hallituslähteiden mukaan Marin on koko ajan viestittänyt Kulmunille, että esittelevä ministeri päättää asian ja Nergin nimitys on Sdp:lle ok. Näin keskustalaiset ovat ainakin tulkinneet.Samalla he kuitenkin valittavat, että pääministeri ei ole kovin selkeästi ottanut kantaa asiaan.Pääsin sunnuntaina tenttaamaan Sanna Marinia Ylen Pääministerin haastattelutunnilla. Kysyin, mikä on pääministerin kanta Nergin nimitykseen.Marin vastasi pitkästi – mutta niin ympäripyöreästi, että ainakin minun oli vaikea tulkita siitä juuta tahi jaata.Niinpä kysyin asiaa lähetyksessä toistamiseen.Vastaus oli edelleen kryptinen.Haastattelutunnin jälkeen puhuin erään pitkän linjan poliitikon kanssa ja hän kertoi Marinin hyväksyvän Nergin nimityksen. Myönteinen kanta kuulemma löytyi Marinin pääministerin haastattelutunnilla esittämässä vastauksessa.Niinpä kuuntelin Marinin vastaukset jälkikäteen uudelleen. Ne kuuluivat näin:No tietenkin asian esittelevä ministeri eli tässä tapauksessa valtiovarainministeri Kulmuni on nämä haastattelut tehnyt ja tehnyt sen arvion, ketä tehtävään esittää. Pidän myös tärkeänä, että hallituspuolueilla ja ministereillä on mahdollisuus näihin asiakirjoihin huolella tutustua ja ymmärtääkseni tämä oli myös syy sille että miksi ministeri Skinnari pyysi asiaa pöydälle tämän kuluvan viikon torstaina. Tietenkin esittelevä ministeri esittelee sen henkilön kenet parhaaksi katsoo tehtävään ja sitten hallituspuolueet käyvät asiaa läpi ja perehtyvät asiakirjoihin huolella ja yhdessä lopulta valtioneuvosto tämän päätöksen tekee.Ja sitten vielä toistamiseen.Mikä teidän oma kantanne on Päivi Nergin nimittämiseen kansliapäälliköksi?Olen tietysti asiasta keskustellut valtiovarainministeri Kulmunin kanssa. Itselleni on ollut tärkeää, että kun aikaisemmin tässä on ollut myös apulaisoikeuskanslerin tutkinta käynnissä liittyen eduskunnan tiedonsaantiin viime vaalikaudella ja valtiovarainministeriön virkamiesten toimintaan. Siltä osin olen kertonut, että niin kauan kuin tämä tutkinta ei ole selvä, niin kauan asiassa ei voida edetä. Meille on ollut tärkeää, että saamme tämän arvion. Mutta nyt tämä ratkaisu on tehty ja tästä näkökulmasta asiaa on voitu lähteä viemään eteenpäin, mutta en lähde julkisuudessa arvioimaan kenenkään yksittäisen hakijan ominaisuuksia, kykyä tai pätevyyttä millään tavalla. Nämä ovat keskusteluita, joita käydään hallituksen parissa ja ymmärtääkseni hakijoiden keskuudessa on monta, jotka tähän tehtävään voisivat olla päteviä ja hyviä. Mutta valtiovarainministeri Kulmuni asian esittelevänä ministerinä tietenkin asian esittelee hallitukselle.Ilmeisesti marinologiset kykyni eivät ole riittäviä, sillä en edelleenkään edes rivien välistä löydä kovin yksiselitteistä vastausta.Mutta ilmeisesti Marin on valmis hyväksymään nimityksen.Ja myös keskustalaiset tuntuvat uskovan tähän. Ainakin näin keskustalähteistä kerrotaan. Marin ja Kulmuni ovat kuulemma käyneet asiasta viimeksi keskustelun viime viikon valtioneuvoston istunnon jälkeen.Keskustalaisten reagointi Nerg-kiistaan on ylipäätään kiinnostava. Moni keskustalainen valittaa Sdp:n toiminnasta ja hokee, että Marinin hallitus kohta kaatuu.”Hallitus ei kestä potunnostolomaan asti”, eräs sanoi.Perunannostolomaa vietettiin aikoinaan syyskuun lopussa.Mutta samalla keskustalaisten jurputus tuntuu jotenkin päälleliimatulta – vähän niin kuin tavan vuoksi valittamiselta. Vaikka keskustalaiset kyselevät kuka hallitusta johtaa, he tietävät siihen vastauksen.Tuntuu, että keskustassa itse asiassa hyväksytään Sdp:n tämänhetkinen kaksipäinen johtojärjestelmä välttämättömänä pahana.Etenkin kun keskusta on mitä suurimmassa määrin asiaan itse syypää. Olihan keskusta avainroolissa marraskuussa syrjäyttämässä Antti Rinnettä pääministerin paikalta.Vanhan politiikan opin mukaan yleensä aiheutuu ongelmia, jos puolueen puheenjohtaja ei ole hallituksessa. Marinin ja Rinteen kaksipäinen johto on sujunut kuitenkin ilmeisen hyvin. Ennen Nerg-jupakkaa ei julkisuuteen asti ole juurikaan erilinjaisuutta näkynyt.Demarilähteistä kerrotaan, että Rinne on viime aikoina keskittynyt ajamaan kahta asiaa. Niistä ensimmäinen on Päivi Nergin nimityksen estäminen. Ja toinen hallitusohjelman isojen muutosten estäminen.Sanna Marinin hallitus otti aloittaessaan Rinteen hallituksen ohjelman sellaisenaan käyttöön, ja Rinne haluaa ilmeisesti estää tämän luomuksensa tärvelemisen.Koronakriisin takia hallitusohjelmaa joudutaan kuitenkin välttämättä päivittämään. Onhan talouden tilanne nyt aivan toinen kuin se oli loppukeväästä 2019.Näillä näkymin hallitusohjelmaa ollaan rukkaamassa budjettiriihen yhteydessä. Asiaa kysyttiin pääministeri Marinilta huhtikuun alussa kehysriihen yhteydessä.”Kriisin keskellä emme lähde perkaamaan hallitusohjelmaa. Kesän jälkeen budjettiriihessä meillä on paremmat edellytykset nähdä, millaisessa toimintaympäristössä olemme”, Marin vastasi.Budjettiriihi järjestetään alustavan suunnitelman mukaan torstaina ja perjantaina 27.–28. elokuuta.Ja kiinnostavaa kyllä, Sdp:n puoluekokous on budjettiriihtä edeltävänä viikonloppuna 22.–24. elokuuta.Sanna Marin on puoluekokouksessa ehdolla Sdp:n puheenjohtajaksi. Jos ja kun hänet valitaan, Sdp siirtyy yhden johtajan aikaan. Ja myöhemmin viikolla budjettiriihessä valmistellaan Sanna Marinin hallituksen ohjelmaa.Korjattu kello 17.50: Sdp:n puoluekokous järjestetään 22.–24. elokuuta, ei sitä seuraavana viikonloppuna kuten jutussa aiemmin sanottiin. Lisäksi on tarkennettu Sdp:n puoluehallituksen viime torstain päätöstä. Puoluehallitus linjasi, että Päivi Nergiä ei voida nimittää sen päivän valtioneuvoston istunnossa.",3
331,"En ole käytännön viljelijä, olen käytännön poliitikko ja juristi.Näin sanoi keskustan Antti Kurvinen torstaina tiedotustilaisuudessa sen jälkeen, kun keskustan puoluehallituksen, eduskuntaryhmän ja europarlamentaarikkojen yhteiskokous oli päättänyt esittää häntä uudeksi maa- ja metsätalousministeriksi.Ei ministerin tietenkään tarvitse olla oman hallinnonalansa substanssiosaaja – itse asiassa aika harvoin näin on.Vaikka Kurvisella on harrastajanäyttelijätaustaa, ei häntä suurin surminkaan voi kutsua myöskään kulttuurialan ammattilaiseksi. Tai tieteen tuntijaksi.Silti hän on hoitanut tiede- ja kulttuuriministerin tehtävää kohta vuoden päivät.Siitä tehtävästä hän huhtikuun lopussa siirtyy maa- ja metsätalousministeriksi.Lue lisää: Keskusta ehdottaa Antti Kurvista maa- ja metsätalousministeriksi, uudeksi tiede- ja kulttuuriministeriksi nousemassa Petri HonkonenSiirto on historiallinen. Kyseessä on nimittäin ilmeisesti ensimmäinen kerta, kun keskustalaisena maa- ja metsätalousministerinä on ihminen, joka ei ole viljelijä tai viljelijätaustainen.Maa- ja metsätalousministereinä on toki ollut muitakin kuin viljelijöitä – viimeksi kokoomuksen Petteri Orpo, joka hoiti tehtävää vuosina 2014–2015.Mutta historiasta ei ilmeisesti löydy yhtäkään keskustalaista tai maalaisliittolaista maatalousministeriä, joka ei olisi viljelijä. Ja näitä keskustalaisia maa- ja metsätalousministereitä historiasta todellakin löytyy paljon.Katsotaanpa.Nykyisellä ministerillä Jari Lepällä on iso maatila Pertunmaalla Etelä-Savossa. Vuosien 2015–2017 ministeri Kimmo Tiilikainen on koulutukseltaan maa- ja metsätieteiden maisteri. Hän on toiminut luomuviljelijänä Ruokolahdella.Sirkka-Liisa Anttilan (ministerinä 2007–2011) perheellä on sikatila Forssassa.Juha Korkeaojan (2003–2007) on ammatiltaan maanviljelijä. Kuten myös Mikko Pesälä (1994–1995).Martti Pura (1991-1994) on koulutukseltaan agrologi ja työskennellyt maanviljelijänä.Maanviljelijöitä olivat myös Toivo Yläjärvi ja Taisto Tähkämaa.Johannes Virolainen oli  maatalous- ja metsätieteiden tohtori.Lista jatkuu: Heimo Linna, Erkki Haukipuro, Nestori Kaasalainen, Martti Miettunen, Mauno Jussila, Juho Jaakkola, Urho Kähönen, Kusti Eskola, Viljami Kalliokoski, Taavi Vilhula, Vihtori Vesterinen, Kalle Jutila, Eemil Luukka. Viljelijöitä kaikki.Tässä vaiheessa on päästy vuoteen 1944, enkä jaksa enää käydä listaa läpi pidemmälle historiaan. Mutta käsittääkseni myös kaikki sotien välisen ajan maalaisliittolaiset maa- ja metsätalousministerit olivat viljelijätaustaisia.(Mieluusti saa ottaa yhteyttä, jos tiedät, että maa- ja metsätalousministerilistasta löytyisi joku keskustalainen ei-viljelijä.)Mutta miksi keskustan puheenjohtaja Annika Saarikko ehdotti maa- ja metsätalousministeriksi Antti Kurvista?Olisihan keskustan eduskuntaryhmästä löytynyt myös alan substanssiosaajia, kuten Anne Kalmari, joka on istunut eduskunnan maa- ja metsätalousvaliokunnassa vuodesta 2011. Kyseisen valiokunnan puheenjohtajana Kalmari on toiminut vuodesta 2017.Koulutukseltaan Kalmari on maatalous- ja metsätieteiden maisteri. Maatalousyrittäjänä hän on työskennellyt vuodesta 1991. Kalmarin tausta olisi siis ollut täydellinen maa- ja metsätalousministeriksi.Keskustan ministeriryhmässä on neljä miestä ja yksi nainen. Kalmarin nimitys olisi vähän tasapainottanut vääristymää, mutta siitä huolimatta Saarikko halusi tehtävään Kurvisen.Syynä saattoi olla se – kuten Kurvinen itse sanoi – että hän on “käytännön poliitikko ja juristi”.Maatalous on tällä hetkellä todella syvässä kriisissä. Hallituksen pitää pystyä avittamaan tilannetta parhaalla mahdollisella tavalla. Kurvinen on tunnetusti taitava poliittinen peluri ja vääntäjä, joten ilmeisesti Saarikko halusi luottomiehensä tälle keskustan kannalta tärkeälle paikalle selvittämään tilannetta. Kurvinen kuuluu mitä suurimmassa määrin Saarikon sisäpiiriin, kuten myös Kurvisen paikalle tiede- ja kulttuuriministeriksi noussut Petri Honkonen.Saarikko, Kurvinen ja Honkonen tuntevat toisensa hyvin jo nuorisopolitiikan vuosilta ja ovat hyviä ystäviä. Honkonen oli esimerkiksi Kurvisen häissä bestmanina.Näyttääkin vahvasti siltä, että puheenjohtaja Saarikko täytti ministeriryhmänsä luotetuillaan.Mutta asiaa voi lähestyä myös kyynisesti.Saarikon asema keskustan johdossa on tällä hetkellä vankka, eikä hän tule saamaan ensi kesän puoluekokouksessa haastajaa. Mutta jos joku häntä jossain vaiheessa uhkaa, se voi olla Antti Kurvinen, joka on puolueen sisällä kovassa nosteessa.Maatalouden kriisi on niin syvä, että sen ratkominen on äärimmäisen hankalaa. Maa- ja metsätalousministerin tehtävässä on käytännössä mahdotonta tällä hetkellä onnistua kovin kummoisesti – etenkin kun kyseessä on vuoden kestävä pätkäpesti ennen vuoden 2023 kevään eduskuntavaaleja. Teki ministeri mitä tahansa, kriisi todennäköisesti jatkuu vielä pestin päättyessä.Kyynikko voisi ajatella, että Saarikkoa ei välttämättä haittaisi, jos Kurvisen noste vähän laantuisi.Oikaisu 31.3: Keskustalaisten viljelijätaustaisten maa- ja metsätalousministereiden listalla oli alunperin mainittu Toivo Pohjala. Hän on kuitenkin kokoomuslainen.",3
332,"Kun Suomessa viime viikolla surtiin, saako liikkumisrajoitusten aikana ostaa Stockmannilta koriste-esineitä, Tanskassa tunnelma oli aivan toinen.Pääministeri Mette Frederiksen nimittäin kertoi, että Tanska ryhtyy purkamaan koronarajoituksiaan.”Tanskalaiset saavat arkensa takaisin”, Frederiksen sanoi.Tanskan exit-suunnitelman mukaan esimerkiksi parturit ja pienet kauppakeskukset pääsevät avaamaan ovensa heti pääsiäisen jälkeen. Osa oppilaista palaa lähiopetukseen.Tämän jälkeen rajoituksia puretaan Tanskassa askel askeleelta parin viikon välein. Huhtikuun 21. päivänä aukeavat isot kauppakeskukset ja ravintoloiden terassit. Toukokuun 6. päivänä ravintoloissa voi asioida myös sisätiloissa.Toukokuun loppuun mennessä koko maa on lähes kokonaan auki. Silloin kaikkien halukkaiden yli 50-vuotiaiden arvioidaan saaneen koronarokotuksen.Näen sieluni silmillä, kuinka iloiset tanskalaiset paistattelevat kevätauringossa terassilla juomassa Tuborgia ja syömässä smørrebrødia. Ja samaan aikaan täällä Suomessa jurnutetaan kotona ja haaveillaan koriste-esineostoksille pääsystä.Eri maiden koronatoimet eivät tietenkään ole keskenään verrannollisia. Vaikka Tanskan tautitilanne on nyt kutakuinkin sama kuin Suomessa, siellä on ollut pitkään kovempia rajoituksia.Mutta se, mitä Tanskasta voi kadehtia, on selkeä exit-suunnitelma, jossa on tarkat päivämäärät, mitä missäkin vaiheessa keväällä tehdään.Suomessa ei ole päivämääristä liiemmin puhuttu. Käytännössä ainoan ajallisen arvion kriisin kestosta on äskettäin antanut sisäministeri Maria Ohisalo (vihr), joka puhui tiedotustilaisuudessa koronatoimien ”operaatio loppukiristä”.Sittemmin selvisi, että termi oli Ohisalon itse valitsema. Pääministeri Sanna Marin (sd) oli tiettävästi toivonut, että Ohisalo ei käyttäisi sitä tiedotustilaisuudessa. Ohisalo käytti silti.Pääministeri Marin kertoi sunnuntaina Yle Radio Suomen Pääministerin haastattelutunnilla, että hallitus tulisi käsittelemään tällä viikolla istunnossaan Suomen koronarajoitusten exit-suunnitelmaa.Se oli yllätys. Onhan pääministeri viime aikoina puhunut pikemmin siitä, miten kriisi voi jatkua vielä vuosia.Kun ryhdyin maanantaina soittelemaan asiasta, selvisi, että exit-suunnitelma oli ollut yllätys monelle muullekin. Kaikki Marinin hallituksen ministeritkään eivät olleet kuulleet asiasta sen tarkempaa. Vielä erikoisempaa oli, että tiedosta yllättyivät myös monet virkamiehet – siis sellaiset virkamiehet, joiden olisi olettanut olleen mukana suunnitelman valmistelussa.Esimerkiksi työ- ja elinkeinoministeriössä ja valtiovarainministeriössä ei alkuviikosta tiedetty Suomen exit-suunnitelmasta juuri mitään.Tämä johtuu siitä, että sosiaali- ja terveysministeriö (STM) on valmistellut suunnitelmaa valtioneuvoston kanslian (VNK) kanssa. Muita ministeriöitä ei ole asiassa kuultu tai informoitu.”Exit-suunnitelmaa on valmisteltu hyvin matalalla profiililla”, kertoi eräs Marinin hallituksen ministeri.Hänen mukaansa pääministerin ”poliittinen intensiteetti” ei ole kuitenkaan juuri riittänyt suunnitelman edistämiseen.Suomen exit-suunnitelman valmistelu aloitettiin STM:ssä ja VNK:ssa helmikuussa, mutta työ on edennyt ilmeisesti aika hitaasti. Tähän on vaikuttanut varmasti se, että pääministeri Sanna Marinin, perhe- ja peruspalveluministeri Krista Kiurun (sd) ja STM:n kansliapäällikön Kirsi Varhilan huomio on viime viikkoina ollut niin vahvasti koronatartuntojen kiihtymisessä ja uusissa rajoituksissa.Ja on tietysti ymmärrettävää, että on hankala pohtia samaan aikaan rajoitusten kiristämistä ja purkamista. Mutta samalla voi toki ihmetellä, miksi kriisinhoidon vetovastuu on keskitetty niin pienelle porukalle.Ministeriöiden kansliapäälliköiden muodostama covid-19-koordinaatioryhmä käsitteli exit-suunnitelmaa viime viikon torstaina. Kokouksessa kuitenkin lähinnä todettiin, että suunnitelma tehdään. STM:n ja VNK:n tekemää luonnosta ei esitelty muiden ministeriöiden kansliapäälliköille.Syynä saattoi olla se, että kyseinen luonnos ei ollut varsinainen suunnitelma. Se oli kuulemma siinä vaiheessa pikemminkin listaus erinäisistä asioista ja kriteereistä, joiden pohjalta yhteiskuntaa voidaan lähteä avaamaan.Se ei kuitenkaan riitä.Exit-suunnitelman pitäisi nimittäin olla kokonaisvaltainen linjaus, jossa punnitaan myös niin sanottua yhteiskunnan kokonaisetua.Rajoitukset ovat estäneet liiketoiminnan monella toimialalla täysin. Siksi purkaminen pitäisi aloittaa niistä rajoituksista, joilla on taloudellisesti ja sosiaalisesti suurin negatiivinen vaikutus. Tämän arvioiminen ei kuitenkaan ole helppoa, sillä näissä asioissa joudutaan tietysti jatkuvasti tasapainoilemaan terveyden ja talouden välillä.Koska luonnosta on valmisteltu sosiaali- ja terveysministeriössä, siinä lähestytään asiaa lähes yksinomaan terveydellisistä lähtökohdista – mikä on tietysti oletettavaakin. Taloudellisten kokonaisarvioiden tekeminen ei kuitenkaan ole sosiaali- ja terveysministeriön leipälaji.Siksi olisi voinut olettaa, että exit-suunnitelmaa olisi alusta lähtien valmisteltu yhdessä eri ministeriöiden kanssa. Valtiovarainministeriön ja elinkeinoministeriön lisäksi asia koskee esimerkiksi liikenne- ja viestintäministeriötä, sisäministeriötä, opetusministeriötä, oikeusministeriötä – oikeastaan kaikkia ministeriöitä.Muut ministeriöt on kuitenkin pidetty pimennossa.”Onhan se kieltämättä erikoista”, sanoi maanantaina erään pimennossa pidetyn ministeriön korkea virkamies. Hän ihmetteli yhteistyön puutetta myös siksi, että exit-suunnitelman tekeminen on haastava hanke paitsi sisällöllisesti myös operatiivisesti. Pitäisi olla selkeät vastuut ja linjaukset siitä, kuka päättää ja mitä missäkin vaiheessa tehdään.Virkamies harmitteli, miten niukasti muiden ministeriöiden osallistumiselle on jätetty aikaa. Suunnitelma olisi nimittäin tarkoitus tuoda valtioneuvoston istuntoon ensi viikon keskiviikkona. Ja loppuviikosta se pitäisi esitellä myös oppositiolle.Exit-suunnitelman vaativuutta voi arvioida opetus- ja kulttuuriministeriön viime viikolla julkaisemasta esityksestä, jossa hahmotellaan yleisötilaisuuksien asteittaista avaamista.Yksityiskohtaisessa esityksessä määritellään tapausilmaantuvuuteen perustuen kolmivaiheinen paluu kohti suurempia yleisötapahtumia. Kussakin vaiheessa määritellään vaatimukset esimerkiksi ryhmien koosta, turvaetäisyyksistä ja liikkumisesta.Tämä tapahtumia koskeva linjaus on tarkoitus liittää osaksi koko maan exit-suunnitelmaa.Keskeinen osa Tanskan exit-suunnitelmaa on koronapassi, josta näkee, että sen haltija on saanut koronarokotuksen tai testattu negatiiviseksi 72 edellisen tunnin aikana.Suomessa sosiaali- ja terveysministeriö on lupaillut, että digitaalinen rokotustodistusjärjestelmä voisi olla käytössä toukokuussa.Vientiyritykset ovatkin hoputtaneet valtiovaltaa koronapassin luomiseksi.Koronarajoitusten lieventyessä maailmantalouden odotetaan lähtevän reippaaseen kasvuun, ja suomalaisyritykset toivovat saavansa tästä osansa. Se kuitenkin edellyttää, että suomalaiset pääsevät maailmalle myymään.Paperikonetta on vaikea myydä Zoomin tai Teamsin välityksellä.Koska monen yrityksen tilauskirjat alkavat ammottaa tyhjyyttään, uusilla tilauksilla alkaa olla kiire.Vientiyritykset ovat toivoneet, että Suomi tekisi esimerkiksi kahdenvälisiä sopimuksia joidenkin keskeisten vientimaiden kanssa, jotta niihin voisi matkustaa koronapassin kanssa ilman pakollista karanteenia.Elinkeinoelämän keskusliitto (EK) on lobannut asiassa tiivisti hallitusta, josta on kuulemma myös löytynyt ymmärrystä. Asiat eivät ole kuitenkaan juuri edenneet EK:n toivomalla tavalla.EK:ssa tuskaillaan, että liikematkustamisen edistäminen ei tunnu olevan kovinkaan korkealla sosiaali- ja terveysministeriön prioriteettilistalla.Sosiaali- ja terveysministeriö on saanut kovaa kritiikkiä koko koronakriisin ajan.”Sosiaali- ja terveysministeriö kelluu”, arvioi eräs virkamies.Kellumisella hän kertoi tarkoittavansa sitä, että ministeriössä toimitaan usein liian hitaasti ja jälkijättöisesti. Ennakointia on liian vähän.Tältähän tilanne on usein vaikuttanut. Asioihin reagoidaan sitä mukaa kun ongelmia tulee eteen.Silti pitää muistaa, että jatkuvista kompuroinneista huolimatta Suomi on lukujen valossa selvinnyt koronakriisistä tähän mennessä suhteellisen hyvin.Exit-suunnitelma on tärkeä. Mutta vielä tärkeämpää on se, mitä Suomessa tehdään koronarajoitusten purkamisen jälkeen.Koronakriisi jättää suomalaiseen yhteiskuntaan syvät jäljet, joita joudutaan korjaamaan vielä pitkään. Hallituksen suunnitelmissa puhutaan ”jälleenrakennuksesta”.Akuutissa kriisissä hallitus pyrki auttamaan ihmisiä ja yrityksiä selviämään tukipaketeilla koronakriisin yli. Se oli välttämätöntä. Samalla Suomi joutui ottamaan valtavasti lisää velkaa.Jälleenrakennuksessa katse on kauempana tulevaisuudessa. Eikä se tulevaisuus näytä auvoiselta.Suomen talouden ongelmat eivät liity ensisijaisesti koronataantumaan. Näin todetaan esimerkiksi helmikuussa julkaistussa, Pekka Ala-Pietilän johtaman työryhmän raportissa kestävästä kasvusta.Raportti nostaa Suomen talouden keskeiseksi ongelmaksi riskin siitä, että yli kymmenen vuotta jatkunut heikon kasvun kausi jatkuu. Se on raportin mukaan aito uhka suomalaisten hyvinvoinnille.Ja jotta talous saataisiin kasvuun, pitäisi ratkoa iso liuta ongelmia: tuottavuuden hidas kasvu, alhainen työllisyysaste, ikääntyvä väestö, investointien vähyys, tutkimus- ja tuotekehitysmenojen väheneminen, julkisen sektorin kestävyysvaje, koulutustason suhteellinen lasku... Todella isoja asioita.Eikä jälleenrakennuksesta selvitä pelkästään ottamalla lisää velkaa.Pitäisi nimittäin pystyä tekemään myös niitä rakenteellisia uudistuksia, jotka tuntuvat olevan hallituspuolueille hyvin vaikeita. Niistä päättäminen edellyttäisi hallitukselta poliittista tahtoa, rohkeutta ja kompromissivalmiutta.Näiden ominaisuuksien olemassaoloa päästään testaamaan seuraavan kerran hallituksen kehysriihessä kolmen viikon kuluttua.Odotukset kehysriihen päätösten suhteen ovat etukäteen aika vähäiset.Ennakkoon välttämättömistä rakenneuudistuksista on puhunut lähinnä vain keskusta. Pääministeripuolue Sdp on tuntunut keskittyvän lähes pelkästään akuutin koronakriisin hoitamiseen.Yhdysvaltain presidentti Joe Biden lupasi kolme viikkoa sitten puheessaan, että amerikkalaiset pääsevät 4. heinäkuuta viettämään ”itsenäisyyspäivää koronasta”. Biden arvioi, että ihmiset todennäköisesti pystyvät silloin juhlimaan yhdessä pienissä porukoissa.Vaikka grillijuhlat ovat amerikkalaisille tärkeitä, kyse ei ollut vain siitä, pääseekö itsenäisyyspäivänä syömään porukalla hampurilaisia vai ei.Viestissä oli kyse toivon luomisesta.Päivämäärillä on nimittäin merkitystä ihmisten kriisinsietokyvyn kannalta. Rajoituksia jaksaa ehkä paremmin noudattaa, kun tietää, että kriisi on johonkin ajankohtaan mennessä mahdollisesti ohi.Suomessa hallitus on jostain syystä ollut korostetun varovainen puhuessaan päivämääristä.Tämän viikon keskiviikkona hallitus käsitteli istunnossaan exit-suunnitelmaa, joka oli siinä vaiheessa 20-sivuinen pumaska. Sen lisäksi löytyi liitteitä. Suunnitelma lähetettiin lausunnoille eri ministeriöihin. Eli varmaan siitä vielä tulee ihan hyvä.Kokouksessa ministereitä puhuttivat eniten päivämäärät. Halua olisi panna rajoitusten purkamiselle mahdollisimman tarkat ajankohdat. Mutta samalla ministereitä huolestutti, että jos päivämäärät eivät pidä, hallitukselle tulee lunta tupaan.Mutta eihän koko suunnitelmassa ole järkeä, jos siinä ei ole päivämääriä.Exit-suunnitelman suurin merkitys on nimittäin siinä, että kansalaiset saavat tietää ajankohdan, jolloin parhaan käytettävissä olevan tiedon mukaan koronakriisin voi olettaa olevan jossain määrin ohi.Vaikka virus tunnetaan jo aika hyvin ja rokotukset etenevät ja kesä tulee, kenelläkään ei tietysti ole täyttä varmuutta asioiden etenemisestä. Jossain muodossa kriisi jatkuu vielä vuosia.Ehdotonta lupausta päivämäärästä on siis mahdoton antaa, ja tilanne voi muuttua virusmuunnosten myötä vielä moneen kertaan. Mutta silti epävarma päivämääräkin on parempi kuin pelkkä ankea odotus ja väsyttävä keskustelu koriste-esineistä.Hallituksen pitää siis ehdottomasti exit-suunnitelmassaan kertoa, voiko juhannuksena mennä porukalla katsomaan kokkoa vai ei. Päivämäärä on 25. kesäkuuta.Oikaisu 3.4. klo 9.51: Tekstissä ongelmaksi mainittiin virheellisesti alhainen työttömyysaste. Todellisuudessa ongelma on alhainen työllisyysaste.",3
333,"Kisa eduskuntavaalien ykköspaikasta kiristyy. Se oli keskeisin uutinen torstaina julkistetusta HS-gallupista. Kokoomus, perussuomalaiset ja Sdp ovat nyt kahden prosenttiyksikön sisällä. Kokoomuksen kannatus on laskusuunnassa – se on tullut marraskuun kyselystä alas 2,9 prosenttiyksikköä. Samaan aikaan perussuomalaisten kannatus on noussut 2,6 prosenttiyksikköä.Lue lisää: Kokoomuksen etumatka hupeneeNäin ollen kokoomuksen ero perussuomalaisiin on kutistunut kolmessa kuukaudessa 6,8 prosenttiyksiköstä 1,3 prosenttiyksikköön.Tasaisen vauhdin taulukolla perussuomalaiset nousisi huhtikuun vaaleihin mennessä suurimmaksi puolueeksi kokoomuksen ohi.Moni politiikan spekulantti onkin jo veikkaillut perussuomalaisten olevan eduskuntavaalien ykkönen – onhan puolueella maine nousujohteisten kampanjoiden tekijänä.Katsotaanpa, mihin se maine perustuu.Ennen huhtikuun 2019 eduskuntavaaleja kyselyissä kärkipaikkaa piti Sdp. Joulukuussa 2018 Sdp:n kannatus oli HS-gallupissa 21,4 prosenttia. Samaisessa kyselyssä perussuomalaisten luku oli 8,6 prosenttia.Vaalien alla perussuomalaisten kannatus lähti kuitenkin reippaaseen nousuun. Vaaleissa se nousi aivan Sdp:n kantaan. Sdp oli suurin, mutta se sai vain 7 666 ääntä enemmän kuin perussuomalaiset.Sdp:n kannatus oli vuoden 2019 vaaleissa 17,7 prosenttia, perussuomalaisten 17,5.Joulukuun 2018 gallupiin verrattuna perussuomalaisten kannatus nousi vaaleissa siis liki yhdeksän prosenttiyksikköä.Myös vuoden 2015 vaalien alla nähtiin perussuomalaisten kannatusnousu. Marras–joulukuussa 2014 tehdyssä HS-gallupissa perussuomalaisten kannatus oli 14,2 prosenttia. Vaaleissa se sai 17,7 prosentin kannatuksen. Gallup-lukuihin verrattuna nousua nähtiin siis 3,5 prosenttiyksikköä.Ja sama nähtiin myös ennen vuoden 2011 vaaleja – siis ennen sitä perussuomalaisten puheenjohtajan Timo Soinin jytkyksi nimeämää vaalitulosta.Joulukuussa 2010 perussuomalaisten kannatus oli 15,4 prosenttia. Vuoden 2011 vaaleissa se sai 19 prosentin kannatuksen. Nousua oli siis 3,6 prosenttiyksikköä.Toistaako perussuomalaiset saman loppukirin jälleen kerran?Sitä ei kukaan tietenkään vielä tiedä. Onhan ennakkoäänestyksenkin alkuun vielä kuukausi aikaa.Vaalit eivät kuitenkaan ole veljiä keskenään. Kullakin vaalilla on omat erityispiirteensä.Esimerkiksi vuoden 2019 vaaleissa perussuomalaisten hyvän tuloksen avain oli Oulun vaalipiiri. Oulussa tuli vaalien alla julki useita maahanmuuttajien tekemiä seksuaalirikoksia, mikä siivitti maahanmuuttovastaisten perussuomalaisten menestystä kyseisessä vaalipiirissä.Perussuomalaisten vaalitulos nousi 2019 vaaleissa Oulun vaalipiirissä peräti 4,2 prosenttiyksikköä verrattuna vuoden 2015 vaaleihin.Vuoden 2019 vaalit olivat perussuomalaisten osalta muutenkin poikkeukselliset. Osallistuminen Juha Sipilän (kesk) hallitukseen romahdutti puolueen kannatuksen, ja se alkoi korjaantua vasta sen jälkeen, kun puolueesta loikkasi 2017 sen ministeriryhmä ja perusti oman puolueensa.Perussuomalaiset oli vaalikauden loppuosan oppositiossa ja alkoi nostaa kannatustaan.Tulkitaan vuoden 2019 vaalit siis perussuomalaisten osalta poikkeukseksi.Vuosien 2011 ja 2015 vaaleissa perussuomalaiset nosti kannatustaan vaalien alla noin kolmella ja puolella prosenttiyksiköllä.Kuvitellaan sitten, että tuo 3,5 prosenttiyksikköä olisi perussuomalaisten “normaali” loppukiri.Marraskuuhun 2022 verrattuna puolueen kannatus on tuoreimman HS-gallupin mukaan noussut 2,6 prosenttiyksikköä, joten näin ollen se olisi jo ottanut valtaosan kiristään. Toisaalta perussuomalaiset on vain prosenttiyksikön päässä ykköspaikkaa pitävästä kokoomuksesta. Eli “normaali” 3,5 prosenttiyksikön kiri riittäisi viemään sen hyvin lähelle ykköspaikkaa.Mutta kuten sanottua: vaalit eivät ole veljiä keskenään. Eikä ole mitään takuuta, että puolueiden kannatukset kehittyisivät mitenkään samalla tavalla kuin aiemmissa vaaleissa.Joka tapauksessa yksi toistuva trendi on se, että ykköspaikkaa muutamaa kuukautta ennen vaaleja kyselyissä pitävän puolueen kannatus on yleensä laskenut vaalien lähestyessä.Näin kävi keskustalle vuoden 2015 vaaleissa sekä Sdp:lle 2019 vaaleissa.Keskustan kannatus oli helmikuussa 2015, siis kaksi kuukautta ennen vaaleja vielä 26,2 prosenttia. Vaaleissa se sai 21,1 prosentin ääniosuuden.Vuoden 2019 vaalien alla Sdp:n kannatus laski 3,5 prosenttiyksikköä – kun siis katsoo HS-gallupia joulukuussa 2018 suhteessa huhtikuun 2019 vaalitulokseen.Näin ollen kokoomuksen kannatuksen lasku ei ole yllätys. Niin gallupkärjelle tuppaa usein käymään.Kokoomuksessa ollaan tietysti hyvin huolissaan kiristyvästä tilanteesta ja monen kokoomuslaisen jo varmana pitämän vaalivoiton vaarantumisesta.Ja ykköspaikka voi hyvin mennäkin sivu suun.Pientä lohtua kokoomuslaiset voivat hakea siitä, että vaikka gallupykkösen etumatka on vaalien alla usein kaventunut, silti se on yleensä tullut ykkösenä maaliin.Viimeksi kärkipaikan menetti Sdp vuoden 2007 vaaleissa. Silloin se oli gallupkärjessä vielä joulukuussa 2006, mutta keskusta nousi lopulta vaaleissa suurimmaksi.",3
334,"Tasavallan presidentti Sauli Niinistö tapasi tänään maanantaina eduskuntaan valittujen puolueiden puheenjohtajat. Tapaamisen jälkeen julkaistiin presidentin ja puoluejohtajien yhteislausunto. Se oli hätkähdyttävä. Ei sinänsä lausunnon sisällön vaan pikemminkin sen muodon vuoksi. Tämäntapainen presidentin ja eduskuntapuolueiden johdon yhteislausunto on nimittäin erittäin poikkeuksellinen. Eräs vanhempi kollega kertoi, että ei muista nähneensä vastaavaa yhteislausuntoa koskaan kymmenien vuosien politiikan seuraamisensa aikana. Poliittisessa järjestelmässä on kolme keskeistä instituutiota: eduskunta, presidentti ja valtioneuvosto. Puoluejohtajat johtavat eduskuntapuolueita, ja toisaalta viisi heistä on myös ministereitä ja muodostavat hallituksen johtoviisikon. Näin ollen lausunnon takana oli koko Suomen poliittinen järjestelmä. Kyseessä oli siis todella jämerä lausunto.Mutta mitä tässä poikkeuksellisessa lausunnossa sanottiin? Sen teksti kuului kokonaisuudessaan näin: Ukrainan sota ja Venäjän toimet Ukrainassa herättävät meissä syvää yhteistä huolta. Tuomitsemme kaikki sotarikokset, ja vaadimme niiden tutkimista ja syyllisten saattamista edesvastuuseen. Rikosten kohteeksi joutuneet siviilit ansaitsevat oikeutta.Suomen turvallisuudesta on huolehdittava vakain tuumin ja yhdessä. Samalla on tärkeää, että tiivis yhteys ja yhteydenpito Suomen ja Ruotsin välillä säilyy.Kutsumme kaikki Suomessa asuvat ihmiset maamme turvallisuuden eteen tehtävään yhteiseen työhön mukaan. On kaikkien vastuulla välttää vihanpitoa ja vastakkainasettelua Suomessa. Lue lisää: Presidentti ja puoluejohtajat: Suomen turvallisuudesta on huolehdittava ”vakain tuumin ja yhdessä”Viikonloppuna tulvi julkisuuteen uutiskuvia ja tietoja Venäjän hirmuteoista Ukrainassa, muun muassa Butšassa, josta on joukkohaudoista löytynyt satoja murhattuja ihmisiä. Ne järkyttivät kaikkia ja varmaankin selittävät yhteislausunnon antamista. Tiedotteen viimeisessä kappaleessa kutsutaan ”kaikki Suomessa asuvat ihmiset” mukaan yhteiseen työhön turvallisuuden eteen. Ja vastuutetaan meidät kaikki välttämään vihanpitoa ja vastakkainasettelua. Se on tietysti perusteltu toive. Onhan some-keskustelu, syyttely ja tahallinen väärinymmärtäminen usein aivan tolkutonta ja raastavaa. Mutta miksi sitä pitää erikseen pyytää juuri nyt? Niinistö julkaisi lausunnon myös maaliskuun alussa, kun hän oli tavannut puolueiden puheenjohtajat, eduskunnan puhemiehistöä sekä ulko- ja puolustusvaliokuntien puheenjohtajat. ”Kun muutos on rajua, pään on pysyttävä kylmänä”, Niinistö lausui silloin. Lausunto annettiin kuitenkin silloin vain hänen omissa nimissään, puoluejohtajat eivät tuolloin olleet mukana allekirjoittajina. Mutta nyt mukana olivat kaikki. Vääjäämättä mieleen nousi kysymys, että onko tapahtunut jotain sellaista uutta,  jonka vuoksi tarvitaan koko poliittiselta kentältä tällainen poikkeuksellinen yhteinen ulostulo? Siis jotain sellaista, josta ei ole julkisuuteen kerrottu. Onko lausunnon rivien välissä joku salattu viesti?”Ei ole”, vastaa yksi paikalla ollut puoluejohtaja. Hän vakuuttaa, että rivien välissä ei ole mitään erikoista eikä lausunnon taustalla ei ole mitään julkisuudelta salattua tietoa. Kyse oli kuulemma vain siitä, että presidentti Niinistö halusi julkaista tapaamisen jälkeen lausunnon ja pyysi puoluejohtajat siihen mukaan. He suostuivat. Poikkeuksellisen yhteislausunnon salattu viesti taisikin olla se, että elämme todella poikkeuksellisia aikoja. Siitä on helppo olla samaa mieltä.",3
335,"Terveyden ja hyvinvoinnin laitos (THL) lähetti torstaina tiedotteen, jossa se kertoi tehneensä virheen.Lyöntivirhe, THL selitti.Tiedotteesta välittyi kuva, että kyseessä oli lapsus, vahingossa tapahtunut inhimillinen pikku moka – jolla ei sinänsä ole edes kovin paljon väliä.Hyvänen aika sentään!Muuta ei oikeastaan voi sanoa, kun lukee tarkemmin THL:n tiedotetta. Virhe ei todellakaan ole pieni.THL:n tutkimuksessa on nimittäin luku, joka antaa täysin väärän kuvan Suomen rahapelimarkkinasta.Ja mikä pahinta, eduskunta on säätänyt lain tämän THL:n virheellisen luvun pohjalta.Ei siis ihan pikkulapsus.”Suomalaiset pelaavat kotimaisen rahapelijärjestelmän ulkopuolelle satoja miljoonia enemmän kuin THL kertoi.Sosiaali- ja terveysministeriön alaisuudessa toimiva THL on eräänlainen valtion virallinen tutkimuslaitos. Tämän vuoksi sen tutkimuksilla, selvityksillä ja lausunnoilla on poikkeuksellisen suuri merkitys.THL tekee neljän vuoden välein ison väestötutkimuksen, jossa selvitetään muun muassa suomalaisten rahapeleihin käyttämiä euromääriä vastaajan oman arvion pohjalta.Koska esimerkiksi Veikkauksen yksinoikeusjärjestelmän ulkopuolisiin rahapeleihin käytetyistä summista on vaikea saada tarkkaa tietoa, THL:n väestötutkimus on ollut alan raamattu. Se on ollut se niin sanottu virallinen tieto, johon lainsäätäjä on voinut pohjata lainvalmisteluaan.Yksinoikeusjärjestelmän ulkopuolisilla rahapeleillä tarkoitetaan ulkomaisten peliyhtiöiden tarjoamia nettikasinoita, urheiluvedonlyöntiä ja muita rahapelejä sekä myös ahvenanmaalaista Paf-yhtiötä, laivojen peliautomaatteja sekä yksityistä pelaamista eli vaikkapa salakasinoita.Tuorein THL:n rahapelialan väestötutkimus on vuodelta 2019, ja se julkaistiin vuonna 2020.Sen mukaan pelaajien rahapeleihin käyttämistä euroista 88 prosenttia meni Veikkauksen peleihin ja 13 prosenttia yksinoikeusjärjestelmän ulkopuolelle (luvut ylittävät pyöristysten takia sata prosenttia).13 prosenttia on aika vähän. Ei siis ollut kovin paljon syytä olla huolissaan suomalaispelaajien rahojen karkaamisesta ulkomaille.Mutta.Torstaina THL kertoi, että nuo neljän vuoden takaisen tutkimuksen luvut ovatkin raportissa väärin. Oikeasti tulos on jotain ihan muuta. Veikkauksen osuus onkin vain 62 prosenttia ja muualle pelaamisen 38 prosenttia.Kolme vuotta tutkimuksen julkaisun jälkeen THL siis havahtui ja kertoi lukujen olevan väärin. Eikä virhe ollut pieni. Luvuissa oli noin 25 prosenttiyksikön virhe.Euroina se tarkoittaa, että suomalaiset pelaavat kotimaisen rahapelijärjestelmän ulkopuolelle satoja miljoonia enemmän vuodessa kuin THL:n tutkimuksessaan kertoi.Erityisen oudoksi virheen teki se, että Veikkaus ja alan muut toimivat ovat alusta lähtien ihmetelleet THL:n lukua. Esimerkiksi pitkän linjan rahapelialan vaikuttaja Reijo Anttila tyrmäsi blogissaan THL:n luvut tuoreeltaan vuonna 2020.“Tuohan nyt ei voi olla mitään muuta kuin ihan pelkkää puuta heinää”, hän kirjoitti. Anttila osoitti blogissaan Veikkauksen julkisten lukujen avulla, että THL:n luvut eivät kerta kaikkiaan voineet pitää paikkaansa.THL ei kuitenkaan perääntynyt. Se ei korjannut lukujaan, kunnes nyt sitten yhtenä torstaina juuri vaalikauden lopussa tuleekin tiedote, että – hupsheijaa – luku on täysin pielessä.Veikkauksen varatoimitusjohtaja Velipekka Nummikoski ihmettelee THL:n toimintaa.“On ymmärrettävää, jos arvioidaan tulevaa väärin, mutta on varsin poikkeuksellista analysoida olemassa olevaa tietoa väärin”, hän sanoo.Tällä hän tarkoittaa sitä, että kyseessä ei ollut ennuste vaan kyselyn pohjalta tehty arvio nykytilanteesta. Nykytilanteesta olisi ollut saatavissa faktaa esimerkiksi yhtiöiden tilinpäätöksistä.Nummikoski harmittelee myös sitä, että THL:n virheelliset luvut olivat arpajaislain uudistuksen ”keskeisenä pohjana”, kun arvioitiin ulkomaille pelaamisen määrää.Veikkauksen varatoimitusjohtaja Velipekka Nummikoski Rayn kasinolla vuonna 2017. Kuva: Kimmo RäisänenJa tosiaan THL:n luvut olivat käytössä, kun Sanna Marinin (sd) hallitus valmisteli arpajaislain uudistusta. Tämä THL:n virheellinen luku löytyy myös lakiesityksen perusteluista.Eduskunta hyväksyi lain arpajaislain muuttamiseksi 14. joulukuuta 2021 ja se tuli voimaan vuoden 2022 alusta.Lainsäädännön arviointineuvosto moitti sittemmin lakiesitystä siitä, että sen lähtökohta oli Veikkauksen yksinoikeusjärjestelmän säilyttäminen. Lakiesityksessä sivuttiin täysin vaihtoehto lisenssijärjestelmästä, jossa ulkomaiset peliyhtiöt voisivat ostaa lisenssin toiminnan harjoittamiseksi Suomessa.Arviointineuvoston mielestä lisenssivaihtoehtoa olisi pitänyt vähintäänkin arvioida esityksessä.Onko Veikkauksen yksinoikeus tosiaan ainoa vaihtoehto peliongelmien vähentämisessä, neuvosto kysyi. Se on hyvä kysymys. Mutta mitäpä sitä lisenssimallia pohtimaan, kun THL:n virallisen tiedon mukaan ulkomaille pelaaminen on aika marginaalista.Jos lainvalmistelijoilla olisi tuolloin ollut tieto, että itse asiassa suomalaisten pelieuroista menee ulkomaille ja Veikkauksen ulkopuolelle peräti 38 prosenttia, ehkä se lisenssimalli olisi otettu lainvalmistelussa mukaan yhdeksi harkittavaksi vaihtoehdoksi.Veikkauksen arvion mukaan järjestelmän ulkopuolelle verkkorahapeleihin pelattujen eurojen osuus on vuoden 2019 jälkeen noussut nopeasti ja on nyt jo noin 50 prosenttia.Viime syksynä vuosikertomuksessaan Veikkaus sanoi toivovansa, että sen monopoli digitaalisella markkinalla purettaisiin ja Suomessa siirryttäisiin Ruotsin mallin mukaiseen lisenssimalliin.Syynä on siis se, että Veikkaus on kamppailussa ulkomaisia peliyhtiöitä vastaan alakynnessä, koska pelisäännöt ovat erilaiset. Veikkauksen toimintaa säädellään, mutta ulkomaiset peliyhtiöt ovat suomalaisten viranomaisten tavoittamattomissa.Veikkauksella on esimerkiksi erinäisiä pelihaittoja vähentäviä rajoituksia, kuten totaalitappioraja. Rajoitukset tuppaavat johtamaan siihen, että pelaajat siirtyvät pelaamaan ulkomaalaisille sivustoille.Pelihaitat ovatkin viime vuosina lisääntyneet nimenomaan ulkomaisten peliyhtiöiden tarjoamassa digitaalisessa pelaamisessa.Toinen argumentti koskee valtiontaloutta. Jos Suomessa olisi lisenssimalli, valtio voisi verottaa ulkomaisten peliyhtiöiden voittoja. Veikkauksen toimitusjohtaja Olli Sarekoski arvioi viime syksynä, että Suomi menettää verotuloja sata miljoonaa euroa vuodessa.THL lähetti tiedotteen myös 16. helmikuuta. Sen otsikko on näin jälkikäteen tarkastellen aika hauska. Se kuuluu näin: Monopolin ulkopuolisen rahapelaamisen kasvusta ei ole selkeää näyttöä – järjestelmän uudistamisen tulisi perustua luotettavaan tietoon.Näinhän se on. Luotettava tieto varmasti auttaisi päätöksentekijöitä tekemään hyviä päätöksiä. Mistähän sitä saisi?Mutta leikki sikseen. Kyseisen tiedotteen varsinainen pointti on se, että THL arvioi ulkomaisia rahapelejä verkossa pelaavan vuosittain noin 5–6 prosenttia Suomen aikuisväestöstä. THL:n mukaan tämä osuus ei myöskään ole juuri kasvanut.Ulkomaille pelaavien pieni määrä on THL:n mukaan perustelu sen puolesta, että Veikkauksen yksinoikeusjärjestelmää ei pitäisi purkaa. THL toisti tämän saman argumentin myös siinä torstain virhetiedotteessa.”Veikkauksen markkinaosuuden putoamista nettipeleissä sekä järjestelmän ulkopuolelle pelattavia euroja on käytetty perusteena rahapelijärjestelmän muutoksen tarpeelle. Tutkimusnäyttöä tämän kaltaisesta muutoksesta ei kuitenkaan ole”, tiedotteessa todetaan.Ei ole tutkimusnäyttöä. Paitsi esimerkiksi se THL:n oma tutkimus, joka kertoo rajusta euromääräisestä pelaamisen kasvusta jo vuonna 2019. Luku sattui olemaan tutkimuksessa vain väärin.THL:n tiedotteen voi siis lukea niin, että sen mielestä ei haittaa vaikka ulkomaalaisiin rahapeleihin käytetty rahamäärä kasvaa rajusti koska pelaajia on niin vähän. Sen mielestä ilmeisestikin pelaajien määrä on olennaisempi tieto kuin näiden pelaajien peleihin käyttämä rahan määrä.Asian voi nähdä myös täysin päinvastoin.Jo entuudestaan tiedetään, että valtaosa rahapeliyhtiöiden keräämistä rahoista tulee pieneltä joukolta ihmisiä. Tämän vuoksi yleensä ajatellaan, että rahapeleissä käytetyn rahan määrä on se kaikkein olennaisin tieto, koska se kertoo pelaamisen volyymistä ja usein sitä kautta myös peliongelmien määrästä.Mutta kysytään asiaa suoraan suden suusta.THL:n tutkimuspäällikkö Anne Salonen, miten havaitsitte väestötutkimuksessanne olevan virheen?”Kaikki rahapeliaiheisten väestötutkimusten aineistot ovat tietoarkistossa ja tutkijoiden vapaasti ladattavissa avoimen datan periaatteiden mukaisesti. Kilpailu- ja kuluttajaviraston tutkijaryhmä oli ladannut aineistoja ja toistanut ajoja. Heidän tutkijansa päätyivät eri tuloksiin ja olivat yhteydessä meihin. Kun tarkistimme tulokset, niin havaitsimme, että tilastollisen analyysin koodissa oli lyöntivirhe.” Milloin havaitsitte virheen?”Toissa perjantaina sain tiedon.” (Salonen palaa jälkeenpäin asiaan ja tarkentaa, että tieto eriävistä tuloksista tuli THL:ään 17.helmikuuta 2023. Hän sai vahvistuksen virheestä 3. maaliskuuta.)Miten poikkeuksellista tapahtumasta tässä on kyse?”Olen yli kymmenen vuotta vastannut rahapeliaiheisesta väestötutkimuksesta. Tämä on ensimmäinen kerta.”Ymmärrätkö, että herättää ihmetystä, kun virhe korjataan kolme vuotta myöhässä ja juuri vaalikauden päättyessä?”Niin, KKV:n tutkimusryhmä oli meihin yhteydessä.”Miten ongelmallisena näet sen, että virhe on näin keskeisessä tutkimuspaperissa, jota käytettiin arpajaislain valmistelun taustalla ja virheellinen luku mainitaan lain perusteluissa?`”Oletko löytänyt luvun lausunnoista?”En lausunnoista vaan lakiesityksen perusteluista.”Tätä kyseistä lukua on lähtökohtaisesti käytetty hyvin niukasti. Koska tapaan, jolla se on kysytty, liittyy epävarmuustekijöitä.Kyselyssä kysytään ensin, kuinka paljon vastaaja on käyttänyt rahaa pelaamiseen. Se luku on tutkimuksessa oikein. Tämä rahapelikulutuksena raportoitu luku on eniten viitattu. Ja siihenkin liittyy epävarmuustekijöitä. Ihmisillä on taipumus vähätellä pelaamiseen käyttämiään rahoja.Viimeisimmässä tutkimuksessa meillä oli ensimmäistä kertaa kysymys, jossa tämän jälkeen haluttiin tietää, kuinka paljon ihmiset ovat käyttäneet Veikkauksen peleihin ja kuinka paljon ulkopuoliseen.Siinä kysymyksessä oli siis hankala hyppyrakenne. Ensin kysyttiin kulutusta ja sitten jatkokysymyksenä kysyttiin, että kuinka monta euroa tästä kulutuksesta meni Veikkauksen peleihin.Kysymyksen jälkimmäinen osa oli siis arviosta tehty arvio, joten sen luotettavuuteen liittyy rajoituksia.Sitä paitsi kysymystä ei ole kysytty aiemmin, joten meillä ei ollut referenssilukua johon sitä olisi voinut verrata.”Eikö tutkimuksen tulosten pitäisi kuitenkin jotenkin heijastaa todellisuutta. Jo 2020 alan toimijat sanoivat, että luku ei voi pitää paikkaansa. Eikö teille tullut mieleen tarkistaa sitä jo silloin?”Jälkiviisaasti sanoen niin tietysti olisi olisi kannattanut silloin pysähtyä tämän ääreen. Olen virheestä pahoillani.”Oikaisu 14.3.2023 kello 18.16: Lisätty sana ”verkkorahapeleihin” lauseeseen, jossa kerrotaan veikkauksen arvioineen järjestelmän ulkopuolisen pelaamisen nousseen 50 prosenttiin.",3
336,"”Suvereeni on se, joka päättää poikkeustilasta.”Näillä sanoilla alkaa maineikkaan saksalaisen valtiosääntöteoreetikon Carl Schmittin klassikkoteos Politische Theologie, poliittinen teologia.Suomi on nyt poikkeustilassa.Valtioneuvosto totesi maanantaina yhteistoiminnassa tasavallan presidentin kanssa maassa vallitsevan poikkeusolot. Poikkeusolojen toteaminen on lain mukaan edellytys sille, että valtioneuvosto voi antaa eduskunnalle valmiuslain käyttöönottoasetuksen.Sen valtioneuvosto sitten tiistaina antoi, jonka jälkeen eduskunta ryhtyi käsittelemään asetusta. MAINOS (TEKSTI JATKUU ALLA)  MAINOS PÄÄTTYY Tiistai 17. maaliskuuta 2020 oli yksi Suomen valtiosääntöhistorian keskeisimmistä päivistä, arvioi julkisoikeuden apulaisprofessori Pauli Rautiainen kirjoituksessaan Perustuslakiblogissa.Rautiainen on kirjoittanut blogiin ansiokkaita ja selkeitä katsauksia valmiuslaista. Tiistain bloggaus oli kuitenkin poikkeuksellisen kiehtova. Siitä paistoi valtiosääntöoppineen into. Nyt päästäisiin tositoimiin.”Valtiosääntöoikeuden opetuksessa teoreettisina ja etäisinä pidetyistä Agambenin ja Schmittin poikkeustila-ajatuksista on tullut hetkessä käytännöllisen laintulkinnan kysymyksiä”, Rautiainen kirjoitti.Italialainen oikeusfilosofi Giorgio Agamben taitaa olla vieläkin teoreettisempi kuin Carl Schmitt. Nyt päästäisiin joka tapauksessa katsomaan, miten etäiset tai vielä etäisemmät teoriat toimivat todellisuudessa.”Poikkeustila ei ole enää jossain toisaalla: muissa maissa tai kirjojen sivuilla. Se on jo osa arkeamme. Elämme sen keskellä”, Rautiainen kirjoittaa. MAINOS (TEKSTI JATKUU ALLA)  MAINOS PÄÄTTYY Ja kieltämättä tilanne on historiallinen. Viimeksi Suomi asetettiin poikkeustilaan talvisodan sytyttyä vuonna 1939.Valmiuslaki on todella järeä väline, joka rajaa ihmisten oikeuksia ja vapauksia. Se keskittää valtaa maan hallitukselle ja lisää viranomaisten valtuuksia.Lain käyttöönotto on historiallinen päätös. Vuonna 1991 säädettyä valmiuslakia ei ole koskaan ennen käytetty.Prosessi on edennyt nopeasti. Maanantaina valtioneuvosto siis totesi yhteistoiminnassa presidentin kanssa Suomen olevan koronaviruksen takia poikkeusoloissa. Tiistaina hallitus antoi valmiuslain käyttöönottoasetuksen.Asetuksesta pidettiin lähetekeskustelu eduskunnassa tiistai-iltana. Kaikki eduskuntapuolueet kannattivat lain käyttöönottoa. Laki vietiin käsiteltäväksi perustuslakivaliokuntaan, joka tekee siitä mietinnön.Eduskunta käsittelee valmiuslain käyttöönottomietintöä tänään keskiviikkona.Jo tässä vaiheessa voi sanoa, että tasavallan presidentti ei ole valmiuslakiprosessissa jäänyt mopen osaan.Ei ole jäänyt, vaikka juuri presidentin vallan leikkaamisesta vuonna 2008 nykyistä valmiuslakia uudistettaessa riideltiin oikein kunnolla.Suomessa tuli vuonna 2000 voimaan uusi perustuslaki, jossa leikattiin merkittävästi presidentin valtaa. Perustuslakiuudistuksen pohjalta Matti Vanhasen (kesk) hallitus päätti sittemmin uudistaa myös valmiuslakia.Tarkoitus oli pienentää presidentin roolia.Vanhan valmiuslain mukaan presidentti antaisi asetuksen, jonka myötä valtioneuvosto saisi oikeuden käyttää laajempia toimivaltuuksia. Tämä asetuksen anto-oikeus haluttiin uudistuksessa siirtää presidentiltä valtioneuvostolle.Se ei miellyttänyt silloista tasavallan presidenttiä Tarja Halosta.Halonen ilmaisi vastustavansa lakimuutosta, mutta siitä huolimatta Matti Vanhasen hallitus vei sitä eteenpäin ja antoi muutoksesta vuonna 2008 lakiesityksen.Presidentti Halonen kirjautti lakiesitykseen eriävän mielipiteensä, mikä oli hyvin poikkeuksellista.Esitys ei Halosen mielestä ollut ”eräiltä osin loppuun asti harkittu eikä oikein ajoitettu”.”Uusi esitys kaventaa olennaisesti presidentin toimivaltaa ulkopolitiikan johtajana ja ylipäällikkönä juuri yhteiskuntamme vaikeimpina aikoina ja jättää lisäksi yhteistoimintamallin juridisesti epämääräiseksi”, Halonen totesi lausumassaan.Vanhasen hallitus ei Halosen kritiikistä hätkähtänyt vaan vei lakiesityksen eduskuntaan.Eduskunnassa oppositiopuolue Sdp vastusti kiivaasti presidentin roolin heikentämistä.Hallituksen esityksen mukaan valmiuslain käyttöönottoasetuksen antaisi yksin valtioneuvosto. Sdp esitti, että sen antaisi presidentti yhteistoiminnassa valtioneuvoston kanssa.Sdp:n argumentti lähti siitä, että kansakunnan ollessa kriisissä kaikkien valtion ylimpien johtoelinten – presidentin, hallituksen ja eduskunnan – tulee olla näkyvästi mukana asioista päätettäessä. Toisaalta Sdp:n mukaan oli ongelmallista, että valtioneuvosto antaisi asetuksen, jossa nimenomaan sille itselleen annetaan mahdollisuuksia puuttua kansalaisten perusoikeuksiin.Se päättäisi siis itse omien valtaoikeuksiensa kasvattamisesta. Toki asetus vaatisi myös eduskunnan siunauksen.Eduskunnan täysistunnossa vuonna 2010 Sdp:n kansanedustaja Jacob Söderman veti jopa Hitler-kortin esiin.Söderman totesi että Adolf Hitler nousi aikoinaan valtaan laillisin keinoin hyödyntäen poikkeuslaissa ollutta menettelyä. Södermanin mukaan presidentin asetusoikeuden vieminen jättäisi samanlaisen porsaanreiän.”Eduskunnassa ääriliikkeiden esiintulo on mahdollista ja voi tulla kaikenlaisia kriisejä ja ikävyyksiä – niin tämä on laki, jolla viisi ministeriä, vaikkapa samasta puolueesta, voi laillisesti ottaa kaikki valtaoikeudet valtaansa ilman sen kummempaa kontrollia”, Söderman sanoi eduskunnassa.Södermanin Hitler-vertauksesta nousi kohu.Keskustan kansanedustaja Oiva Kaltiokumpu sanoi täysistunnossa olevansa tyrmistynyt Södermanin puheista.”Häpeän, että Suomen eduskunnassa voi näin kokenut parlamentaarikko puhua Hitleristä ja rinnastaa häntä suomalaisiin poliittisiin ryhmiin, jotka ehkä tulevat tämän valmiuslain nojalla kaappaamaan vallan tai nousemaan valtaan”, Kaltiokumpu sanoi.Söderman vastasi, että ei ollut Hitleristä puhuessaan tarkoittanut sillä Kaltiokumpua. Eikä hän uskonut Kaltiokummun tukevan Hitleriä.”Minun tarkoitukseni oli vaan sanoa se, että aikoinaan Hitler tuli laillisesti valtaan, laillisesti valtaan sillä, että oli jätetty Weimarin tasavaltaan tämmöinen aukko, joka koskee nimenomaan kriisinhallintaa”, Söderman sanoi.Valmiuslain muutokset kuitenkin jumahtivat perustuslakivaliokuntaan. Valiokunta arvioi valmiuslain muutosten olevan niin merkittäviä, että ne pitää säätää perustuslain säätämisjärjestyksessä.Niinpä valmiuslain muutokset piti jättää lepäämään vaalien yli, jotta toinenkin eduskunta hyväksyy ne.Vuoden 2011 eduskuntavaalien jälkeen Sdp pääsi Jyrki Kataisen (kok) johtamaan hallitukseen. Mutta yllättäen Sdp ei enää vastustanutkaan presidentin vallan vähentämistä valmiuslaissa.Sdp:lle sopikin ihan hyvin, että valtioneuvosto antaa yksin asetuksen valmiuslaista.Sdp:n täyskäännökseen saattoi vaikuttaa se, että Tarja Halonen oli juuri tulossa toisen presidenttikautensa loppuun ja kokoomuksen Sauli Niinistöä pidettiin hänen todennäköisenä seuraajanaan.Valmiuslain muutokset hyväksyttiin eduskunnassa 2011.Nykyisen lain mukaan valtioneuvosto antaa valmiuslain käyttöönottoasetuksen eduskunnalle itsenäisesti ilman presidenttiä.Presidentin vallan kaventamista on kuitenkin pehmennetty maininnalla, että ennen valmiuslain käyttöönottoa hallituksen tulee todeta poikkeusolojen olemassaolo yhteistoiminnassa presidentin kanssa.Tämä presidentin ja hallituksen yhteinen toteaminen tapahtui siis maanantaina.Kuten Pauli Rautiainen Perustuslakiblogissa kirjoitti, tähän asti valmiuslakia on jouduttu Suomessa käytännön esimerkkien puutteen vuoksi tarkastelemaan teoreettisena valtiosääntöoikeudellisena kysymyksenä.Mutta nyt se on kuitenkin täyttä totta.Miten keskeisten valtioelinten keskinäinen työnjako ja valtasuhteet ovat valmiuslain säätämisprosessissa toimineet?Hyvin. Näin uskaltaa ainakin tässä vaiheessa arvioida.Pääministeri Sanna Marin (sd) on selvinnyt vaikeassa koronatilanteessa erittäin hyvin. Hän on ollut tiedotustilaisuuksissa varma ja selkeä.Mutta myös presidentti Niinistö on ollut valmiuslakiprosessissa hyvin keskeisessä roolissa. Ulkopuolisen silmiin on näyttänyt, että presidentti on jopa patistellut hallitusta etenemään nopeammin valmiuslain käyttöönoton kanssa.Presidentti Niinistö aloitti julkisen keskustelun aiheesta ensimmäisenä.Presidentti kutsui 9. maaliskuuta eduskuntapuolueiden puheenjohtajat luokseen Mäntyniemeen. Aiheena oli koronavirusepidemiaan valmistautuminen.Sittemmin presidentti Niinistö on pitänyt valmiuslain käyttöönottoa useaan otteeseen esillä. Hän puhui siitä muun muassa Ylen A-talkin haastattelussa 12. maaliskuuta.Vaikka pääministeri Sanna Marin on esiintymisissään ollut vakuuttava, kansakunnan varsinaisen hengenluojan rooli on ollut Niinistöllä.”Kyllä tästä selvitään”, Niinistö on toistuvasti vakuuttanut suomalaisille.Vaikka Sdp aikoinaan pelkäsi presidentin jäävän valmiuslain käyttöönotossa täysin sivurooliin, näin ei ole käynyt. Pikemminkin kävi päinvastoin.Presidentti näyttää olleen aika lailla kuskin paikalla.Kyse ei ole lakipykälistä. Valmiuslain osalta niissä on varmasti toimittu kirjausten mukaan.Presidentti Sauli Niinistöllä tuntuu kuitenkin olevan huomattavan paljon vaikutusvaltaa, joka ei perustu lakikirjaan ja valtiosäännön kirjauksiin.Valtiosääntöteoreetikko Carl Schmittiä mukaillen voisi sanoa:Suvereeni on se, joka toteaa poikkeustilan yhteistoiminnassa valtioneuvoston kanssa.Oikaisu kello 17.43. Jutussa sanottiin aiemmin, että eduskunta äänestää tänään valmiuslain käyttöönottoasetuksesta. Asetuksesta ei kuitenkaan äänestetä.",3
337,"Politiikassa ovat viime päivinä puhuttaneet kirjeet.Viikonloppuna julkisuuteen nousi tasavallan presidentin Sauli Niinistön pääministeri Sanna Marinille (sd) lähettämä kirje, ja pääministerin vastaus siihen. Kirjeenvaihto koski presidentin ehdotusta erillisen asiantuntijaryhmän perustamisesta koronakriisin hoitamista varten.Vastauksessaan pääministeri torjui ehdotuksen. Lue Niinistön viesti hallitukselle tästä.Pääministeri Marin on saanut viime päivinä enemmänkin postia.Kokoomuksen eduskuntaryhmä on muutama päivä sitten lähettänyt pääministerille kirjeen, jossa esitetään kymmeniä kysymyksiä liittyen hallituksen toimiin koronavirusepidemian torjumisessa.Kysymyspatteriston on allekirjoittanut kokoomuksen eduskuntaryhmän puheenjohtaja Kai Mykkänen.Valtaosa kysymyksistä osuu sosiaali- ja terveysministeriön hallinnonalalle, jossa eräät virkamiehet ovat HS:n kuuleman mukaan ehtineet jo tuskastua kokoomuksen esittämiin kysymyksiin. Lähinnä siksi, että kysymyksiä on todella paljon.Samaiset virkamiehet ovat muutenkin – kuten arvata saattaa – kädet täynnä töitä koronakriisin setvimisessä.Sinänsä asiassa ei ole mitään epäselvää. Eduskunnalla on oikeus kysyä ja hallituksella on velvollisuus vastata. Ja näin hallitus aikoo tietysti myös tehdä.Pääministeri Sanna Marin vahvistaa kirjeen saapumisen. Hän kommentoi asiaa lyhyesti keskiviikkoiltana tekstiviestillä.Marin kertoo keskustelleen asiasta viikonloppuna kokoomuksen puheenjohtajan Petteri Orpon kanssa ”hyvällä yhteisymmärryksellä”. Marinin mukaan hallitus on käsitellyt kokoomuksen kirjettä maanantaina.”Kysymyksiin vastataan viranomaisen eli ministeriöiden toimesta. Ministeriöiden virkamiehet ovat ymmärrettävästi varsin työllistettyjä koronatilanteen johdosta, mutta kysymyksiin pyritään vastaamaan niin ripeästi kuin mahdollista”, Marin kirjoittaa tekstiviestissään.Marin mainitsee viestissään myös, että hallitus on järjestänyt keskiviikkona eduskuntapuolueiden puheenjohtajille ja ryhmänjohtajille tilaisuuden, jossa on käsitelty ”ajankohtaista tautitilannetta, sairaanhoidon tilannetta, testauskapasiteettia ja materiaalista varautumista”.Marinin mukaan tässä tilaisuudessa on paikalla ollut myös asiantuntijoita alustamassa ja vastaamassa puolueiden kysymyksiin.Hallituksessa on tiettävästi päivitelty kokoomuksen kysymysten määrää. Kymmeniin kysymyksiin vastaaminen vie paljon aikaa.Ja sitä paitsi hallituksessa ilmeisesti nähdään, että valtaosaan kysymyksistä on jo aiemmin annettu vastaukset joko eduskunnan täysistunnossa tai puolueiden yhteisissä koronakokouksissa.Kokoomuksen Mykkänen selittää kysymysten määrää sillä, että kansanedustajille on eduskunnan valiokuntatyössä jäänyt paljon avoimia kysymyksiä hallituksen koronalinjausten taustoista.”Nyt kaikki nämä kysymykset on kerätty kootusti yhteen ja lähetetty hallitukselle vastattavaksi”, Mykkänen sanoo.Mykkänen perustelee asiaa myös sillä, että kokoomus on moneen otteeseen julkisesti ilmoittanut tukevansa hallituksen toimia koronaviruksen torjunnassa.”Me luotamme ja tuemme hallituksen esityksiä. Se kuitenkin samalla edellyttää, että saamme riittävästi tietoa.”Moni kokoomusedustaja ei hänen mukaansa koe saaneensa valiokunnissa tarpeeksi tietoa.Mykkänen sanoo, että ei usko kysymyksiin vastaamisen vaativan hallitukselta ja virkamiehiltä ylenpalttisesti ylimääräistä työtä.”Kyllä hallituksella pitää olla vastaukset valmiina”, hän sanoo. Ja viittaa siihen, että hallitus on tehnyt historiallisen kovia päätöksiä, joilla on muiden muassa puututtu elinkeinovapauteen (ravintoloiden sulkeminen) ja vapaaseen liikkuvuuteen (Uudenmaan eristäminen).Mykkäsen mukaan kirjeenvaihto on sujunut hyvässä hengessä. Pääministeri Marin on vastannut ja luvannut hallituksen toimittavan vastaukset.” Kun edustajat kysyvät, hallituksen on vastattava. Hallitukselle on tiettävästi tuottanut päänvaivaa pohtia, mikä kokoomuksen kysymyspatteristo on viralliselta statukseltaan. Asiasta on konsultoitu myös oikeuskansleria.Eduskunnan työjärjestyksen mukaan kansanedustaja voi tehdä ministerin vastattavaksi kirjallisen kysymyksen tämän toimialaan kuuluvasta asiasta. Näihin kirjallisiin kysymyksiin hallituksen pitää vastata 21 päivän kuluessa.Vaikka kokoomuksen kysymyspatteristossa on yksittäisen kansanedustajan Kai Mykkäsen allekirjoitus, hallitus tulkitsi, että kyseessä ei ole kirjallinen kysymys.Sen sijaan kysymykset tulkittiin tietopyyntönä.Kansanedustajien tekemään tietopyyntöön hallituksen tulee vastata nopeammin kuin kirjalliseen kysymykseen eli 14 päivän kuluessa.Mitä kokoomuksen kysymyksistä pitäisi ajatella?Suomen perustuslain mukaan valtiovalta kuuluu kansalle, jota edustaa valtiopäiville kokoontunut eduskunta. Hallituksen on nautittava eduskunnan luottamusta.Jotta eduskunta voisi hoitaa tehtäväänsä valtioneuvoston toimien valvojana, kansanedustajilla on tiedonsaantioikeus hallituksen tekemisistä. Kun edustajat kysyvät, hallituksen on vastattava.Siinä ei ole mitään epäselvää.Vaikka voi tuntua hassulta, että korkeat virkamiehet joutuvat keskellä syvää kriisiä käyttämään paljon työaikaansa kirjallisiin töihin, asia on itse asiassa äärimmäisen tärkeä.Julkisen vallan käytön tulee aina perustua lakiin. Erityisen tärkeää lain – ja parlamentarismin pelisääntöjen – noudattaminen on näin poikkeusolojen aikaan.Niistä ei ole varaa lipsua. Ei vaikka miten turhauttaisi vastata itsestään selviltä tuntuviin kysymyksiin.Ja onneksi hallitus aikoo myös vastata.Kirjoitusta täydennetty keskiviikkona kello 20.25 pääministeri Sanna Marinin kommenteilla. Oikaisu kello 21.04: Artikkelissa kirjoitettiin aiemmin pääministerin kommentoineen asiaa tekstiviestillä tiistai-iltana. Hän kommentoi keskiviikkoiltana.",3
338,"Pääministeri Sanna Marin (sd) ilmoitti sunnuntaina Ylen Radio Suomen Pääministerin haastattelutunnilla, ettei ole käytettävissä Sdp:n presidenttiehdokkaaksi vuoden 2024 vaaleissa.Erityisen kiinnostavaa kieltäytymisessä oli tapa, jolla Marin sen teki. Se oli yksiselitteinen ja suora. Hän ei jättänyt ehdokkuudelle mitään takaportteja.”Voin kyllä aivan suoraan sanoa, että en ole käytettävissä”, Marin vastasi, kun HS:n pääkirjoitustoimittaja Anna-Liina Kauhanen kysyi häneltä haastattelutunnilla presidenttiehdokkuudesta.Varmuuden vakuudeksi Marin vielä jatkoi:”Sosiaalidemokraatit tulee nimeämään hyvän presidenttiehdokkaan. Mutta se en ole minä.”No niin. Se sitten siitä. Spekulaatiot Marinin ehdokkuudesta voi siis lopettaa.Esimerkiksi viimeisimmässä Ilta-Sanomien presidenttikyselyssä toukokuun lopussa Marin oli kolmanneksi suosituin ehdokas Olli Rehnin (kesk)  ja Pekka Haaviston (vihr) jälkeen.Sdp:n toiseksi suosituin ehdokas samaisessa kyselyssä oli EU-komissaari Jutta Urpilainen. Hän oli sijalla kahdeksan.Marinin kieltäytymisen jälkeen paineet Urpilaisen ehdokkuutta kohtaan kasvavat.Toukokuussa Urpilainen sanoi Ilta-Sanomien haastattelussa, ettei ole vielä ehtinyt ”aktiivisesti miettiä” presidenttiehdokkuutta. Urpilainen kertoi, että on kuitenkin saanut paljon asiaan liittyviä kyselyitä ja kannustusta.Tuen ja kannustuksen korostaminen vastauksessa viittaa siihen, että Urpilainen voisi hyvinkin olla valmis ehdokkaaksi.Mutta mistäs sen tietää. Myös 2018 presidentinvaalien alla Urpilaisen ehdokkuutta pidettiin todennäköisenä – mutta lopulta hän sanoi ei.Kirjoitin tammikuun Kuukausiliitteeseen laajan spekulaation siitä, ketkä voisivat olla ehdolla seuraavissa presidentinvaaleissa.Kevään mittaan pakka on mennyt aika lailla uusiksi, sillä moni vielä tammikuussa mahdolliselta vaikuttanut ehdokas ei enää näytä yhtä todennäköiseltä.Venäjän Ukrainaan tekemän suurhyökkäyksen myötä monen kokeneen poliitikon hyvistä Venäjä-suhteista onkin tullut valttikortin sijaan riippa. Keskustan Esko Aho ehti jo ilmoittaa, ettei pyri ehdokkaaksi.Sdp:n europarlamentaarikko Eero Heinäluoma kertoi maaliskuussa heittäneensä Venäjältä saamansa Ystävyyden kunniamerkin jätekeräykseen. Heinäluoman konmaritus saattoi joidenkin mielestä tapahtua liian myöhään. Toisaalta Heinäluomalla on myös vankkaa kannatusta, mistä kertoo hänen huima äänimääränsä vuoden 2019 eurovaaleissa.Kokoomuksen Jan Vapaavuori taas on kompuroinut Olympiakomitean häirintäsotkussa.Ketkä sitten lähtevät ehdolle?No, ainakin Hjallis Harkimo. Liike Nyt nimittäin ilmoitti viime viikonloppuna puoluekokouksessaan Harkimon olevan puolueen presidenttiehdokas.Muita ilmoittautuneita ei vielä ole. Eikä niitä välttämättä vielä tämän vuoden aikana tulekaan.Kokoomuslaiset levittävät taustakeskusteluissa aktiivisesti ”varmaa tietoa”, että puolueen entinen puheenjohtaja Alexander Stubb olisi ensi keväänä eduskuntavaaleissa ehdolla, nousisi kokoomuksen vaalivoiton myötä ulkoministeriksi ja siitä sitten vuonna 2024 presidentiksi.Tämä varma tieto on toki kutkuttava. Paitsi että Stubb tuskin lähtee eduskuntavaaleissa ehdolle.Marin kielsi sunnuntaina kategorisesti presidenttiehdokkuutensa, mutta Stubb on itse asiassa kiistänyt eduskuntavaaliehdokkuutensa moneen otteeseen vielä tätäkin tiukemmin.Olisi hyvin yllättävää, jos Stubb olisi eduskuntavaaleissa ehdolla.Se ei kuitenkaan muuta sitä, että Stubb voi hyvinkin olla kokoomuksen presidenttiehdokas.Keskustan ehdokas on hyvin todennäköisesti Suomen Pankin pääjohtaja Olli Rehn, joka on jo pitkään patsastellut presidenttikyselyiden ykköspaikalla.Tammikuun 2024 presidentinvaalien ennakoinnista tekee hankalan se, että ehdolla ei ole istuvaa presidenttiä eikä ketään selkeää ennakkosuosikkia. Äänet tulevat ensimmäisellä kierroksella todennäköisesti jakautumaan hyvinkin tasaisesti useille ehdokkaille.Tämä voi olla esimerkiksi Rehnille iso ongelma. Keskustan kannatus on niin alhaalla, että pelkillä keskustalaisten äänillä ei toiselle kierrokselle pääse. Ei lähellekään.Rehn tarvitsee siis muualtakin ääniä – ja hän varmasti pystyy myös keräämään laajemmin porvariääniä. Siitä kertoo jo ykköspaikka viimeisissä presidenttikyselyissä.Presidentinvaalin ensimmäisellä kierroksella niitä samoja porvariääniä ovat kuitenkin jakamassa myös esimerkiksi kokoomuksen ja perussuomalaisten ehdokkaat, mahdollisesti Stubb ja Jussi Halla-aho (ps).Eikä edes Rehnin presidenttiehdokkuus ole sitä paitsi vielä täysin kirkossa kuulutettu.Puolustusministeri Antti Kaikkonen sai nimittäin reilu viikko sitten keskustan puoluekokouksessa omiltaan niin hurmioituneen vastaanoton, että keskustan presidenttiehdokkuudesta saattaa vielä tulla kisa.Ainakin Kaikkosen ilmeestä päätellen puoluekokouksen raivoisat aplodit ja selkääntaputtelu hivelivät aika lailla puolustusministerin mieltä.",3
339,"Kansanedustaja Suldaan Said Ahmed (vas) on muuttanut Nato-kantaansa.”Kannatan Suomen Nato-jäsenyyttä”, hän sanoo HS:lle.Said Ahmedin ilmoitus on kiinnostava, koska hän on ensimmäinen vasemmistoliiton kansanedustaja, joka julkisesti liputtaa Naton puolesta.Said Ahmed kertoo aiemmin suhtautuneensa Natoon varauksella. Kanta ei ollut jyrkän kielteinen mutta ei myöskään myönteinen.”Ajattelin lähinnä, että jäsenyys ei ole ajankohtainen. Mutta oli hyvä, että meillä oli Nato-optio takataskussa.”Kaikki muuttui 24. helmikuuta, kun Venäjä aloitti suurhyökkäyksensä Ukrainaan.Ensin Said Ahmed muutti kantansa aseapuun. Sitä piti hänen mielestään antaa Ukrainalle, vaikka Suomi on aiemmin karttanut aseiden toimittamista sotaa käyvään maahan.”Ajattelin, että mitä jos Suomi olisi Ukrainan tilalla. Tietysti toivoin, että meitäkin silloin autettaisiin.”Hyökkäystä seuranneina viikkoina Said Ahmed pohti paljon Suomen turvallisuutta ja mahdollista Nato-jäsenyyttä. Öitäkin hän kertoo valvoneensa asiaa miettiessään.”Nato-kantani muuttuminen perustuu selvityksiin, asiaan perehtymiseen, keskusteluihin ja punnittuun ajatteluun. Olen tavannut ja kuullut lukuisia asiantuntijoita”, Said Ahmed sanoo.Mitä enemmän Said Ahmed jäsenyyden hyvistä ja huonoista puolista kuuli, sitä varmempi hän oli Nato-jäsenyyden järkevyydestä.Suomen vakauspolitiikalta putosi pohja Venäjän hyökkäyksen jälkeen. Venäjä osoittautui arvaamattomaksi ja aggressiiviseksi naapuriksi, joka ei kaihda voimapolitiikan käyttämistä tavoitteidensa toteuttamiseksi.”Olen aina ollut rauhanaktivisti – solidaarisuuden ja rauhan puolella. Eikä näissä arvoissani ole mikään muuttunut”, Said Ahmed sanoo.Hän kertoo kuitenkin tulleensa siihen tulokseen, että Nato-jäsenyys on näissä olosuhteissa Suomelle paras rauhan tae.”Naton keskeinen pointti on jäsenyyden tuoma turvatakuu. Meidän tukenamme olisi kaikkien Nato-maiden sotilaallinen voima, ja se nostaa hyökkäyksen kynnyksen meihin erittäin korkealle. Ja tämä edistää myös maailmalla rauhaa”, Said Ahmed sanoo. Jäsenyyden myötä Suomi pääsee Naton viidennen artiklan turvatakuiden piiriin, joissa hyökkäys yhteen jäsenmaahan tulkittaisiin hyökkäykseksi niitä kaikkia vastaan.”Olen itse kokenut sodan lapsena. En halua kokea sitä uudestaan”, Said Ahmed sanoo.Said Ahmed on syntynyt Somaliassa. Suomeen hän muutti perheensä kanssa teini-ikäisenä. Eduskuntaan helsinkiläinen Said Ahmed nousi viime syksynä varapaikalta Paavo Arhinmäen siirryttyä Helsingin kaupungin pormestaristoon.Said Ahmedin mukaan monilla ihmisillä on Naton suhteen turhia pelkoja. Jäsenyys ei tarkoita, että Suomeen tulisi vääjäämättä ydinaseita tai rauhanajan tukikohtia. ”Jäsenyyden ehdoista ja sisällöstä sovitaan neuvotteluissa”, hän sanoo.Eikä suomalaisia varusmiehiä olla myöskään lähettämässä suin päin maailmalle sotimaan.”Mahdollisiin operaatioihin lähetettävät sotilaat ovat ammattilaisia ja reserviläisiä. He tekevät siitä erikseen sopimukset.”Said Ahmed korostaa Naton merkitystä myös huoltovarmuuden osalta. Se on pienelle maalle olennaista mahdollisen kriisin iskiessä.Said Ahmed sanoo uskovansa, että Suomi voisi päästä hakemuksen jättämisen jälkeen Naton jäseneksi hyvin nopeassa aikataulussa. Täyttäähän Suomi jo nyt käytännössä kaikki jäsenyysehdot.”Jäsenyys olisi vain sinetti. Mehän olemme jo erittäin läheinen kumppani Naton kanssa.”Said Ahmed kertoo, että ei tiedä, onko vasemmistoliiton eduskuntaryhmässä hänen lisäkseen muita Nato-jäsenyyden kannattajia. Samaan hengenvetoon hän kuitenkin korostaa, että demokratiaan kuuluu oikeus olla asioista eri mieltä.Said Ahmedin mukaan on todella huolestuttavaa, että sosiaalisessa mediassa Natoa vastustavia haukutaan putinisteiksi. Ja rienataan takavuosien poliittisia päättäjiä vääristä päätöksistä ja hyväuskoisuudesta Venäjän suhteen.”Se on just sitä, mitä Putin haluaa – kahtia jakautumista. Tärkeintä nyt olisi yhtenäisyyden vahvistaminen ja terve keskustelu Suomen turvallisuudesta.”Lue lisää: Tarja Halonen huomasi Putinin ”taipumuksen” jo ensimmäisessä tapaamisessa, ja sen taipumuksen takia Venäjä hyökkäsi UkrainaanLue lisää: Heidi Hautala on ollut kaksikymmentä vuotta oikeassa Venäjästä – Nyt hän kertoo ”isoista virheistä”, joita Suomen poliittinen johto on tehnytPuolueena vasemmistoliitto vastustaa Nato-jäsenyyttä. Eikä ihan vähän vastustakaan, vaan tiukasti ja ehdottomasti.Puolueen nykyisessä tavoiteohjelmassa asia ilmaistaan yksiselitteisesti:”Suomen ei tule liittyä sotilasliitto Natoon.”Varmuuden vakuudeksi vuonna 2019 vasemmistoliiton puoluevaltuusto linjasi, että puolue ei myöskään voi istua hallituksessa, joka hakee Nato-jäsenyyttä.Se oli niin sanottu kynnyskysymys. Siis asia, joka estäisi vasemmistoliiton hallitukseen osallistumisen.Tuolloin vuonna 2019 kynnys tosin oli aika teoreettinen, sillä eihän kukaan silloin uskonut Suomen olevan menossa Natoon. Mutta siitä huolimatta vasemmistoliitto halusi lausua kynnyskysymyksensä julki. Se ei istuisi hallituksessa, joka vie Suomen Natoon.Syynä oli se, että Nato on vasemmistoliittolaisille mitä suurimmassa määrin ideologinen kysymys. Naton vastustus on ollut yksi niistä peruspilareista, jotka kaikki puolueen toimijat ovat voineet allekirjoittaa. Se on ollut ”vasemmistoliittoa yhdistävä tekijä”, kuten puolueen puheenjohtaja Li Andersson on todennut.Mutta Venäjän Ukrainaan kohdistuneen suurhyökkäyksen jälkeen kaikki on toisin. Myös vasemmistoliitossa.Mielipidekyselyiden mukaan puolueen kannattajista nyt suurempi osa kannattaa kuin vastustaa Nato-jäsenyyttä.Nato ei enää välttämättä olekaan vasemmistoliitossa yhdistävä tekijä. Siitä saattaa päinvastoin tulla hyvinkin hajottava teema. ”Siksi on tärkeää jättää tilaa sisäiselle keskustelulle ja erilaisten mielipiteiden ilmaisuille”, puheenjohtaja Andersson sanoi maaliskuussa vasemmistoliiton puoluevaltuustolle pitämässään puheessa.Li Andersson puhui tiedotusvälineille vasemmistoliton puoluevaltuuston kokouksen jälkeen Helsingissä 19. maaliskuuta. Kuva: Antti Aimo-Koivisto / LehtikuvaSamaan syssyyn Andersson kuoppasi puoluevaltuuston vuonna 2019 määrittelemän kynnyskysymyksen.Anderssonin mukaan puolueella ei ole syytä lähteä hallituksesta, vaikka Suomi hakisi sotilasliiton jäsenyyttä. Andersson perusteli kynnyskysymyksestä luopumista sillä, että Nato-jäsenyys ei ole hallitusasia. Sen sijaan ratkaisu on Anderssonin mukaan ennen kaikkea eduskunnan käsissä.”Asiassa tullaan hakemaan mahdollisimman laajaa parlamentaarista konsensusta”, Andersson sanoi.Anderssonin perustelu oli vähän hassu, koska nimenomaan maan hallitus on keskeisessä roolissa hakuprosessista päätettäessä. Hallitus esittelee tasavallan presidentille päätöksen Nato-jäsenyyden hakemisesta. Mutta ei sorruta valtiosääntöoikeudellisiin saivarteluihin. Eduskunnalla on joka tapauksessa iso rooli hakemusta pohjustavan selonteon käsittelyssä. Ja eduskunta siunaa Nato-sopimuksen sitten, kun se on valmis. Maaliskuussa vasemmistoliiton puoluevaltuusto ei linjannut kynnyskysymyksestä luopumisesta. Asiasta on siis vain Li Anderssonin henkilökohtainen kanta. Mutta käytännössä valtuusto tuskin tulee myöhemminkään kävelemään puolueen puheenjohtajan näkemyksen yli. Se tarkoittaisi puheenjohtajan vaihtamista.Näin ollen vasemmistoliitto ei lähde Sanna Marinin (sd) hallituksesta, vaikka hallitus esittäisi tasavallan presidentille Nato-hakemuksen jättämistä.Vasemmistoliitolla on kesäkuun toisena viikonloppuna puoluekokous, jossa puolueen on tarkoitus hyväksyä uusi tavoiteohjelma. Voisikin veikkailla, että puoluekokouksessa käydään rapsakka keskustelu puolueen Nato-linjasta.Tai sitten ei käydä.Puoluekokouksen pohjustukseksi vasemmistoliitto on lähettänyt luonnoksen uudesta tavoiteohjelmastaan puolueen piireihin ja puolueosastoihin kommentoitavaksi. HS:n näkemästä luonnoksesta löytyy melkoinen yllätys. Siinä ei nimittäin mainita Natoa lainkaan. Luonnoksen asiakohdassa 5.3. käsitellään vasemmistoliiton ulko- ja turvallisuuspoliittisia tavoitteita. Osio lähtee liikkeelle rauhasta, kuten vanhassakin tavoiteohjelmassa. ”Kaiken kehityksen ja ihmisyyden edellytys on rauha”, luonnoksessa todetaan. Myös luonnoksen tavoitelistauksessa on paljon samoja tavoitteita kuin vanhassa ohjelmassa. Siinä vaaditaan edelleen muun muassa Palestiinan ja Länsi-Saharan valtioiden tunnustamista, sekä arktisen alueen luonnonvarojen riiston pysäyttämistä.Mutta liittoutumattomuudesta tai Natosta tavoiteohjelman luonnoksessa ei ole sanaakaan. Puoluekokous voi tietysti kesäkuussa lisätä varsinaiseen tavoiteohjelmaan uuden Nato-linjauksen. Ja Natosta varmaan tulee kokoukseen aloitteita. Mutta eräs vasemmistoliittolainen puolueaktiivi arvioi, että aloitteet kielteisestä Nato-kannasta eivät välttämättä mene kokouksessa läpi. Niinpä voi hyvin käydä niin, että vasemmistoliitto ei muutakaan nykyistä, kategorisen kielteistä Nato-linjaustaan myönteisemmäksi. Sen sijaan se vain poistaa sen, vaikkakin linjauksen poistaminenkin on kannanotto.Joka tapauksessa asian häivyttäminen tavoiteohjelmasta on näppärä keino kiertää puoluetta mahdollisesti hajottava Nato-kysymys. Onhan ilmeisesti monelle vasemmistoliittolaiselle täysin mahdoton ajatus kuulua puolueeseen, joka ottaa myönteisen Nato-kannan. Toisaalta moni puolueen kannattaja pitää kyselyiden mukaan Nato-jäsenyyttä Suomen turvallisuuden kannalta järkevänä. Kannan häivyttämisellä vasemmistoliitto välttäisi repivän riitelyn. Käytännössä häivytys tarkoittaisi sitä, että vasemmistoliitto ei varsinaisesti kannata Nato-jäsenyyttä, mutta ei myöskään vastusta siinä tapauksessa, että valtiojohto ja eduskunnan enemmistö haluaa viedä Suomen sotilasliittoon. Sitä paitsi pitää muistaa, että vasemmistoliiton kesäkuun puoluekokouksen aikaan Suomi on voinut jo jättää Nato-jäsenhakemuksen. Siinä tapauksessa vasemmistoliiton tavoiteohjelman Nato-kanta ei välttämättä edes ole kovin olennainen. Vasemmistoliiton puoluesihteeri Mikko Koikkalainen soitti tämän kirjoituksen julkaisun jälkeen tiistaina aamupäivällä. Koikkalainen halusi tarkentaa, että tavoiteohjelman luonnosta ollaan vielä täydentämässä ennen kesäkuun puoluekokousta ja siihen tulee myös ulko- ja turvallisuuspolitiikkaa koskevat linjaukset.Koikkalaisen mukaan vasemmistoliitolla on parhaillaan käynnissä kenttäkierros ja valmistelutyö näistä linjauksista. ”Niitä valmistellaan valtioneuvoston selonteon rinnalla”, hän sanoo. Valtioneuvosto antaa huomenna keskiviikkona eduskunnalle ulko- ja turvallisuuspoliittisen selonteon täydennyksen, jossa käsitellään mahdollisen Nato-jäsenyyden hyötyjä ja haittoja sekä erilaisia turvallisuuspoliittisia skenaarioita. Puoluesihteeri Koikkalaisen mukaan vasemmistoliiton uudet ulko- ja turvallisuuspoliittiset linjaukset liitetään puoluehallituksen hyväksynnän jälkeen tavoiteohjelman luonnokseen ja toimitetaan puoluekokousedustajille 10. toukokuuta. Koikkalainen ei suostu suoraan vastaamaan kysymykseen, muuttuuko vasemmistoliiton tavoiteohjelman kielteinen Nato-kanta. ”Linjauksissa käsitellään laajemmin ulko- ja turvallisuuspolitiikkaa – ei vain pelkkää Nato-jäsenyyttä vaan muun muassa eurooppalaista yhteistyötä ynnä muuta”, hän sanoo. Eduskunnassa vasemmistoliiton eduskuntaryhmä todennäköisesti antaa Nato-äänestyksessä kansanedustajilleen vapaat kädet äänestää omatuntonsa mukaan. Ja ainakin yksi vasemmistoliiton kuudestatoista edustajasta, Suldaan Said Ahmed, äänestää kyllä. Said Ahmed sanoo uskovansa, että hänen äänestäjänsä ymmärtävät hänen Nato-kantansa muuttumisen.”Politiikassa pitää olla valmis muuttamaan kantojaan, jos maailma ja tilanne muuttuvat. Pitää pystyä vaihtamaan mielipidettä, jos vanhalle kannalle ei ole enää tukevia perusteita.”Kello 12.30: Kirjoitukseen on lisätty vasemmistoliiton puoluesihteerin Mikko Koikkalaisen kommentit.",3
340,"Viime päivinä Suomessa on käyty niin sanottua yhteiskunnallista keskustelua, jonka sävy on ollut sellainen – hmm, mitenköhän sen sanoisi – sellainen, että se ei välttämättä vie yhteiskuntaa ainakaan parempaan suuntaan.Typerimmän mutta samalla ehkä yhteiskunnallisesti merkittävimmän puheenvuoron käytti Keskon pääjohtaja Mikko Helander.Merkittävyyden syynä ei kuitenkaan ollut Pohjois-Korea.Maanantaina sosiaalisessa mediassa levisi kuvakaappaus Karjalainen-lehden jutusta, jonka otsikossa Helanderin kerrottiin sanoneen Suomen olevan ”Kreikan ja Pohjois-Korean tiellä”Jutusta nousi sosiaalisessa mediassa kova poru, ja närkästyneimmät ilmoittivat vaihtavansa K-marketin Lidliin.Helander selitti, että kyse oli ollut ”kevennyksestä”.Karjalaisen uutisessa Helanderin kerrotaan sanoneen, että ”Suomessa sosialismi on viety pidemmälle kuin missään muualla maailmassa Pohjois-Koreaa lukuun ottamatta”.Vaikka Suomessa on vasemmistovetoinen hallitus, tuskinpa Helanderkaan vakavissaan pelkää, että Suomi olisi siirtymässä Pohjois-Korean Juche-valtiodoktriinin linjoille.Juche on erikoinen yhdistelmä marxismi-leninismiä ja Kim Il-sungin oppeja. Doktriinissa kansa nähdään subjektina, joka voi muokata kohtaloaan historiallisen materialismin lainalaisuuksien mukaisesti.Helanderin esiintyminen Pohjois-Karjalan kauppakamarin tilaisuudessa ei muutenkaan mennyt ihan putkeen.Karjalaisen uutisen mukaan Helander oli puheessaan sanonut, että ”Suomen koko bruttokansantuotteesta julkisen sektorin osuus on 60 prosenttia.”Tämä ei pidä paikkaansa. Suomen julkisen sektorin osuus koko bruttokansantuotteesta on noin 20 prosenttia.Helander ilmeisesti tarkoitti suhdelukua. Julkisten menojen suhde bruttokansantuotteeseen on noin 60 prosenttia. Kyseessä on usein toistuva virhe, joten ei takerruta siihen sen enempää. Virhe selitetään hyvin tässä Ylen jutussa.Mutta mitä Helander tarkkaan ottaen tilaisuudessa sanoi?Keskon viestinnästä kerrotaan, että puheesta ei ole olemassa tekstiversiota sillä Helander oli puhunut tilaisuudessa ilman papereita.Helander julkaisi tiistaina blogin, jossa hän selitteli sanomisiaan.Helander kertoi puhuneensa ”koronapandemian laukaisemasta valtiojohtoisuudesta, ilmaisen rahan politiikasta, Suomen julkisen sektorin koosta, valtiontalouden alijäämäisyydestä ja velan kasvusta” – mutta oli ”ilmeisen epäonnistuneesti” kärjistänyt viestiään.Kiinnostavaa Helanderin puheessa oli kuitenkin se, miten hän arvioi suomalaista politiikkaa laajemmin.”Vasemmistolainen talouspolitiikka on ollut maan tapa myös nykyistä hallitusta edeltäneiden oikeistohallitusten aikana ja samalla olemme etääntyneet hyvin toimivan demokratian turvaavasta toimivasta markkinataloudesta”, Helander sanoi Karjalaisen mukaan.Helanderin puheissa ei siis ollutkaan kyse vain Sanna Marinin vasemmistovetoisesta hallituksesta – vaan useista viime aikojen hallituksista. Helanderin mukaan esimerkiksi edellinen Juha Sipilän (kesk) porvarihallitus oli myöskin etääntynyt markkinataloudesta.Tämä on itse asiassa hyvinkin kiinnostava havainto.Taloustieteilijä Mika Maliranta pohdiskeli pari vuotta sitten markkinatalouden olemusta teoksessaan Markkinatalouden pro-teesit. Kirja löytyy täältä.Malirannan jaon mukaan on olemassa kolmenlaista suhtautumista talouteen: markkina-, liike-elämä- ja valtio-ohjausmyönteisyys.Malirannan kirjan mukaan Suomessa usein sekoitetaan markkinatalous- ja liike-elämämyönteisyys.Markkinataloudessa korostuu vapaa kilpailu, joka laskee tuotteiden hintoja ja on näin myös kuluttajan etu. Liike-elämämyönteisyydessä sen sijaan päinvastoin torjutaan kilpailua esimerkiksi yritystuilla ja erilaisilla yritysten veroeduilla – joita julkiselta vallalta vaativat erityisesti etujärjestöt kuten Elinkeinoelämän keskusliitto EK.Mainittakoon, että Helander on EK:n varapuheenjohtaja.Helander totesi puheessaan, että ammattiyhdistysliike rahoitti viime vaaleissa vasemmistolaisia ehdokkaita ”usealla miljoonalla eurolla”.”Samanaikaisesti elinkeinoelämämme on liiaksi vetäytynyt yhteiskunnallisesta vaikuttamisesta. Yritysjohtajista tuntuu arveluttavalta vastaava vaalituki”, Helander sanoi.Elinkeinoelämän pitäisi Helanderin mukaan ilmeisesti siis tukea voimakkaammin vaaliehdokkaita.Keskon viestinnästä kerrotaan, että Kesko ei nykyisin anna lainkaan vaalirahoitusta puolueille. Yhtiön edustajat ovat kuitenkin osallistuneet ”suurimpien puolueiden sisällöllisesti korkeatasoisiin talous- ja veropolitiikkaa käsitteleviin seminaareihin”.Tähän saattaa siis nyt tulla muutos. Ainakin jos pääjohtajan puheita on uskominen.Mutta keitä poliitikkoja Helanderin mielestä pitäisi tukea?Ilmeisesti heidän pitäisi olla vahvasti markkinatalousmyönteisiä.Tällaisia ehdokkaita ei välttämättä ole Suomen politiikasta kovin helppo löytää. Etenkin jos Juha Sipilänkin hallitus oli Helanderin mielestä liiaksi etääntynyt markkinataloudesta.Mika Malirannan kirjan mukaan Suomesta ei löydy puhtaasti markkinatalousmyönteistä puoluetta. Kokoomuksessa ja Rkp:ssä valtaosa poliitikoista on ”jonkinlainen sekoitus markkinatalous- ja liike-elämämyönteisyyttä”.Sdp:stä ja vihreistä löytyy Malirannan mukaan taas ”markkina- ja valtio-ohjausmyönteisyyttä vaihtelevina seoksina”.Helanderilla voikin olla melkoinen etsintä edessään avauksensa toteuttamiseksi.",3
341,"Keskustalla on tänä viikonloppuna sääntömääräinen puoluevaltuuston kokous Vaasassa. Kokous saattaa hyvinkin olla historiallinen. Keskusta ottaa kokouksessa nimittäin kantaa Suomen mahdolliseen Nato-jäsenyyteen. Etukäteen voi pitää käytännössä varmana, että keskustan puoluevaltuusto ottaa aiempaa myönteisemmän kannan Suomen Nato-jäsenyyteen. Mutta miten suorasanaisesti puolue asian linjaa, se on vielä auki. Keskustan puheenjohtaja Annika Saarikko kertoi viime lauantaina Ylen Ykkösaamun haastattelussa, että aikoo pyytää puoluevaltuustolta valtuuksia jäsenhakemuksen jättämiseen.”Tulen tekemään puoluevaltuustolle esityksen, jossa pyydän valtuutta valtiojohdolle tehdä Suomen turvallisuuden kannalta riittävät ratkaisut, ja se pitää sisällään mahdollisuuden Nato-jäsenyyteen”, Saarikko totesi. Keskustan äänenkannattaja Suomenmaa arvioi maanantaina pääkirjoituksessaan, että puoluevaltuusto todennäköisesti myöntää Saarikolle hänen pyytämänsä valtuudet. Suomenmaa kuitenkin epäili, että kokouksessa saatetaan tehdä vastaehdotus, jonka mukaan asiassa edettäisiin puolueen aiempien kannanottojen mukaisesti ja päätökset siirrettäisiin kesäkuun puoluekokoukseen.Keskustan nykyisessä, joulukuussa 2021 hyväksytyssä ulko- ja turvallisuuspoliittisessa linjauksessa todetaan: Keskusta ei kannata Suomen sotilaallista liittoutumista, mutta haluaa että Suomi pitää auki mahdollisuuden hakea Nato-jäsenyyttä. Mikäli liittoutuminen tulisi ajankohtaiseksi, sillä olisi oltava paitsi pitävät turvallisuuspoliittiset perustelut myös yhteiskunnan laaja hyväksyntä.Mutta Saarikon pohjaesityksen hyväksymisen ja päätöksenteon lykkäämisen lisäksi on myös kolmas vaihtoehto. Tämä vaihtoehto on noussut esille viime päivinä keskustalaisten kanssa käymissäni keskusteluissa.Useampikin keskustalainen nostaa nimittäin esille mahdollisuuden, että puoluevaltuusto saattaa hyvinkin haluta ottaa Saarikon pohjaesitystä suorasanaisemman Nato-kannan. Käytännössä tämä tarkoittaisi sitä, että keskustan puoluevaltuusto linjaisi selkeästi ja yksiselitteisesti kannattavansa Suomen Nato-jäsenyyttä. Se olisi valtava muutos keskustan ulko- ja turvallisuuspoliittisessa linjassa. ”Keskustalaiset ovat pragmaattisia”, eräs keskustalainen sanoo. Hän viittaa tällä siihen, että puolueessa ei juurikaan ole ideologista suhtautumista Natoon – suuntaan taikka toiseen.Koska Suomen turvallisuuspoliittinen asema on perustavanlaatuisesti muuttunut Venäjän suurhyökkäyksen myötä, keskustalaisten selvä enemmistö on kääntynyt kannattamaan Nato-jäsenyyttä. On vaikea etukäteen arvioida, miten todennäköinen puoluevaltuuston suorasanainen Nato-linjaus on. Mutta hyvin mahdollinen se on, keskustalaiset arvioivat. Asian puolesta puhuu esimerkiksi se, että esimerkiksi Ylen 25. maaliskuuta julkaistussa puoluevaltuutetuille tehdyssä kyselyssä lähes kaksi kolmasosaa vastanneista valtuutetuista kannatti Suomen Nato-jäsenyyttä. Myös kansalaisille tehdyt mielipidekyselyt kertovat, että Naton kannatus on noussut erityisen nopeasti keskustan kannattajien keskuudessa. Ylen 14. maaliskuuta julkaisemassa kyselyssä keskustalaisista 67 prosenttia kannatti Nato-jäsenyyttä – eli  kutakuinkin sama kuin puoluevaltuutettujen keskuudessa. Lauantaina keskustan puoluevaltuuston kokous etenee siten, että aluksi puheenjohtaja Saarikko pitää ulko- ja turvallisuuspoliittisen linjapuheen. Sen jälkeen puoluevaltuusto ryhtyy keskustelemaan asiasta – ja voisi olettaa, että keskustelusta tulee pitkä. Jossain vaiheessa iltapäivää tai alkuillasta valtuusto pääsee sitten äänestämään Nato-linjauksestaan. Linjaus noudattelee joko Saarikon pohjaesitystä tai sitten se on suorasanainen linjaus Natoon liittymisen puolesta. Lauantain kokous on siinä mielessä ratkaiseva, että keskusta tuskin järjestää Nato-asiasta loppukevään aikana ylimääräistä puoluevaltuuston kokousta – kuten esimerkiksi Sdp aikoo tehdä. Asiaa tullaan silti joka tapauksessa käsittelemään kesäkuussa myös keskustan puoluekokouksessa – vaikka Suomi on siinä vaiheessa saattanut jättää jo hakemuksen sotilasliittoon liittymisestä.",3
342,"Sdp:n puheenjohtaja Sanna Marin teki viime viikolla virheen.Virheitä sattuu itse kullekin, mutta kiinnostavaksi tämän tekee se, että puheenjohtajana Marin on tähän asti saanut johtaa puoluetta melkoisessa myötätuulessa.Marin on pyrkinyt pitämään puolueen tiukasti hyppysissään – mikä saattaa itse asiassa olla myös viimeviikkoisen virheen syy.Eduskunnan perustuslakivaliokunnan puheenjohtaja Johanna Ojala-Niemelä (sd) kertoi keskiviikkona 9. joulukuuta jäävänsä pitkälle sairauslomalle.Heti ikävän uutisen julkitulon jälkeen Marin kertoi HS:n ja Ilta-Sanomien haastatteluissa sijaisjärjestelyistä. Varapuhemies Antti Rinne tuuraisi Ojala-Niemelää sairausloman ajan perustuslakivaliokunnan puheenjohtajana. Rinteen paikalle puhemiehistöön siirtyisi eduskuntaryhmän puheenjohtaja Antti Lindtman.Marin kertoi haastatteluissa, että Rinne oli jo kuitannut olevansa valmis tehtävään ja Lindtman oli kertonut harkitsevansa asiaa. Marin sanoi olettavansa, että Lindtman olisi käytettävissä.”Uskon, että molemmat ovat joukkuepelaajia”, Marin sanoi.Mutta eipä Lindtman ollutkaan.Myöhemmin iltapäivällä Lindtman ilmoitti, ettei aio siirtyä puhemieheksi vaan jatkaa mieluummin ryhmän johdossa. Syynä oli se, että Lindtmanin leirissä epäiltiin Marinin pyrkivän sijaisjärjestelyn avulla siirtämään hänet lopullisesti pois eduskuntaryhmän johdosta. Tilalle olisi mahdollisesti nostettu Ilmari Nurminen, joka on Marinin ystävä.Marin on sittemmin selittänyt operaatiota parhain päin, ja kieltämättä Rinteen ja Lindtmanin sijaistus olisi ehkä ollut kätevin tapa hoitaa hankala tilanne.Marin oli kysynyt Lindtmanin halukkuutta siirtyä varapuhemieheksi pari viikkoa ennen asian julkituloa. Lindtman oli luvannut harkita asiaa.Marin ilmeisesti yritti saada Lindtmanin taipumaan järjestelyyn julkistamalla asian. Marinin yllätykseksi Lindtman kuitenkin sanoi ei.Varapuhemieheksi valittiin Sdp:n Tarja Filatov.Puheenjohtajalle on noloa joutua tilanteeseen, jossa hän julkisen ilmoituksen jälkeen on pakotettu peruuttamaan siitä. Mutta vielä erikoisempaa on se, että Marin esitti suunnitelman kysymättä lainkaan Sdp:n eduskuntaryhmän kantaa. Marin kertoi haastattelussa, että ”puoluejohto” oli päättänyt asian.Puoluejohto ei kuitenkaan päätä eduskuntaryhmän asioista. Esitykset valiokuntien puheenjohtajuuksista ja varapuhemiehestä kuuluvat selkeästi eduskuntaryhmän rooteliin.Marin oli myös esittänyt, että Lindtmanin siirtyessä puhemiehistöön eduskuntaryhmä pärjää muutaman kuukauden ajan hyvin ryhmän varapuheenjohtajien johdolla. Etenkin kun eduskunta jää kohta joulutauolle ja palaa takaisin vasta helmikuun alussa.Tätäkin asiaa olisi kannattanut kysyä eduskuntaryhmältä. Moni demariedustaja närkästyi Marinin sooloilusta.Siitä on nyt hieman yli vuosi, kun Sdp:n puoluevaltuusto valitsi Sanna Marinin pääministeriksi Antti Rinteen paikalle. Marin voitti äänestyksessä Lindtmanin äänin 32–29.”Usein sanotaan, että pitää olla hyvä häviäjä. Harvemmin todetaan, että pitäisi olla myös hyvä voittaja”, sanoo eräs demari. Hän ei halua esiintyä nimellään puolueen sisäisten jännitteiden takia.Kyseinen demari ei kuulu Marinin eikä Lindtmanin lähipiiriin, mutta häntä harmittavat näiden kahden hyytävät välit. Hän pelkää, että puolueen sisäinen riitely sotkee kaiken juuri, kun Sdp on päässyt kovaan nosteeseen ja saanut itseluottamuksensa takaisin.Sinänsä tilanteessa ei ole mitään uutta. Sdp:n ruusujen sota on jatkunut jo vuosia. Toisessa leirissä ovat Sanna Marin, Antti Rinne ja Krista Kiuru. Toisessa taas Lindtman ja Eero Heinäluoma.Ulkopuolisen on mahdotonta sanoa, mistä ristiriidat pohjimmiltaan johtuvat. Isoja poliittisia linjaerimielisyyksiä ei näytä olevan. Sitä paitsi ainakin julkisissa kannanotoissaan Lindtman on vaikuttanut olevan Sanna Marinille hyvinkin lojaali. Kyse onkin mitä ilmeisimmin henkilöistä. Ja tietysti vallasta.Marin puhui joukkueesta myös elokuussa Sdp:n puoluekokouksessa Tampereella, jossa hänet valittiin puolueen puheenjohtajaksi.Puheessaan Marin kertoi, miten kova paikka puheenjohtaja Antti Rinteen sairastuminen oli ollut vain neljä kuukautta ennen kevään 2019 eduskuntavaaleja. Sairastumisen jälkeen Marin otti ensimmäisenä varapuheenjohtajana vetovastuun vaalivankkureista – mutta homma onnistui Marinin mukaan siksi, että koko puoluejohto toimi hienosti ”yhtenä joukkueena”.Marin mainitsi puheessaan moneen otteeseen nimeltä varapuheenjohtaja Ville Skinnarin, joka oli ”luottopakki”. Hän mainitsi myös puoluevaltuuston puheenjohtajan Sirpa Paateron, joka oli aina valmis hoitamaan asioita.Antti Lindtmanin nimeä Marin ei maininnut. Sivumennen hän tosin viittasi siihen, että oma osuutensa oli ollut myös ”eduskuntaryhmän puheenjohtajistolla”.Puoluekokousväkeä ihmetytti se, että Marin niin vahvasti alleviivasi Skinnarin ja Paateron nimiä. Molemmat hakivat kokouksessa jatkokautta pesteilleen, joten heidän nimiensä toistelu tulkittiin uuden puheenjohtajan äänestysohjeena puoluekokoukselle.Yleensä puolueen puheenjohtajat ovat varoneet ottamasta kantaa varapuheenjohtajien valintaan. Puoluekokous on puolueen ylin päättävä elin, joka saa rauhassa tehdä päätöksensä.Skinnari valittiin varapuheenjohtajaksi ja Paatero puoluevaltuuston johtoon. Varapuheenjohtajaksi valittiin myös kansanedustaja Matias Mäkynen, joka on Marinin ystävä.Uudella puheenjohtajalla ei kuitenkaan vielä ollut ihan täydellinen unelmajoukkue koossa.Heti puoluekokouksen jälkeen elokuussa Sanna Marin ilmoitti puoluehallituksen järjestäytymiskokouksessa, että niin sanottu presidium lakkautetaan.Presidium on hienolta kalskahtava instanssi, joka tarkoittaa suomeksi puheenjohtajistoa tai johtokuntaa. Sdp:n presidiumissa istuvat puolueen ja eduskuntaryhmän johtohenkilöt.Presidium otettiin Sdp:ssä käyttöön 1990-luvun alussa Ulf Sundqvistin puheenjohtajakaudella. Syynä oli se, että Sundqvist tuli puoluejohtajaksi STS-pankin pääjohtajan paikalta eikä näin ollen ollut kansanedustaja. Presidium luotiin Sundqvistille yhteydenpitovälineeksi eduskuntaan.Sundqvistia seuranneet puheenjohtajat jatkoivat presidiumin käyttämistä – tosin vaihtelevalla aktiivisuudella. Sen katsottiin parantavan puoluejohdon ja eduskuntaryhmän välistä tiedonkulkua ja yhteistyötä.Yksi politiikan lainalaisuuksia on se, että ministerinä toimivat puoluejohtajat vääjäämättä ajoittain kokevat kansanedustajat melkoisena riesana. Hallituksessa tehdään vaikeita päätöksiä, joista kansanedustajat sitten ryhmässä kitisevät eivätkä näe sitä niin sanottua suurta kuvaa.Toisaalta eduskuntaryhmässä on vähintäänkin yhtä usein koettu, että puoluejohto pitää heitä pelkkänä kumileimasimena.Esimerkkinä tästä voisi mainita vaikka viime viikon episodin, jossa pääministeri Marin kertoi julkisuuteen, että ulkoministeri Pekka Haavistolla on perustuslakivaliokunnan moitteista huolimatta hallituspuolueiden puheenjohtajien tuki. Asiasta oli sovittu puheenjohtajien kesken – eduskuntaryhmiltä ei kysytty.Elokuussa Marin siis ilmoitti, että presidiumille ei ole enää tarvetta. Marinin mukaan puoluejohto käsittelee puolueen asiat ja tekee tarvittaessa esityksiä puoluehallitukselle.Eduskuntaryhmän puheenjohtajalla on edelleen läsnäolo-oikeus puoluehallituksen kokouksissa. Mutta presidiumin lakkauttamisen myötä ryhmänjohtaja Antti Lindtman ei pääse enää entiseen tapaan mukaan asioiden valmisteluun.Valta keskittyy siis puoluejohdolle, Sanna Marinin joukkueelle.Mutta mikä se Marinin virhe sitten oli?Poliittisten manööverien onnistumista mitataan kai parhaiten sillä, miten hyvin niiden tavoitteet toteutuvat.Jos Marinin tarkoitus oli syrjäyttää Lindtman ryhmänjohtajan paikalta, lopputulos voi olla päinvastainen. Sdp:n eduskuntaryhmä äänestää helmikuussa ryhmänjohtajasta, ja Lindtmanin uudelleenvalinta on todennäköinen. Sen verran kiukkuinen moni demariedustaja tuntuu olevan.Lisäksi julkisuuteen nousi taas kerran Sdp:n sisäinen riitely. Se tuskin auttaa puoluetta kevään kuntavaaleissa.",3
343,"Keskiviikkona julkaistussa HS-gallupissa muutokset olivat hyvin vähäisiä. Keskustan kannatus laski puoli prosenttiyksikköä ja perussuomalaisten nousi yhtä paljon.Muuten oltiin aika lailla samoissa kannatusluvuissa kuin elokuussa.Mutta muuttumattomuuskin voi olla kiinnostavaa. Ja voi olla puolueen kannalta huolestuttavaa.Otetaan esimerkiksi kokoomus. Se oli HS-gallupissa kolmanneksi suurin puolue. Sen kannatus oli 17,0 prosenttia.Puolueella menee siis ihan mukavasti.Huolestuttavaa kokoomuksen kannalta on kuitenkin se, että sen kannatuskäyrässä ei ole puoleentoista vuoteen näkynyt minkäänlaista muutosta.Kevään 2019 eduskuntavaaleissa kokoomus oli Suomen kolmanneksi suurin puolue 17,0 prosentin ääniosuudella. Luku oli siis desimaalin tarkkuudella sama kuin keskiviikon HS-gallupissa.Sitä voi pitää aika yllättävänä. Onhan kokoomus oppositiossa, ja yleensä oppositiossa puolueiden kannatusluvut tuppaavat nousemaan.Kokoomukselle näin ei ole käynyt.Itse asiassa puolueen kannatus on pysynyt HS-gallupeissa jo puolentoista vuoden ajan yhden prosenttiyksikön sisällä. Toukokuun 2019 ja syyskuun 2020 välisenä aikana kokoomuksen kannatus on HS-gallupeissa alimmillaan ollut 16,7 prosenttia ja ylimmillään 17,7.Kokoomuksen kannatuskäyrä on siis suora viiva, jossa ei ole laaksoa eikä kukkulaa.Kokoomuksen oppositiopolitiikkaa on moitittu ponnettomaksi.Väite saa kokoomuslaiset kiihtymään – ehkä oikeutetustikin – sillä koronavirusaikana kukaan ei ole oikeastaan pystynyt tekemään normaalia politiikkaa. Poikkeusoloihin ei ole sopinut perinteinen oppositioräksytys.Sitä paitsi kriisiaikana hallitus on saanut kaiken huomion ja hallinnut julkisuutta. Ylen A-studiossa on rampannut ilta toisensa jälkeen ministereitä kertomassa hallituksen päätöksistä. Oppositio on päässyt aika harvakseltaan mukaan keskusteluihin.Kesän jälkeen kokoomus on terästänyt hallituskritiikkiään. Se on moittinut hallitusta huonosta taloudenpidosta – ja uhannut välikysymykselläkin, mikäli alkuviikon budjettiriihessä ei saada työllisyystoimia sovittua.Suomi velkaantuu ennätystahtiin, vienti sakkaa, tehtaita suljetaan ja yt-neuvottelut seuraavat toistaan. Vaikean tilanteen pitäisi siis sopia hyvin kokoomukselle, sillä talouspolitiikka on perinteisesti ollut puolueen leipälaji.Silti kokoomuksen kannatuskehitys jumittaa 17 prosentissa kuin kuolleen aivokäyrä.Suomalaisten suhtautumisessa puolueisiin on tapahtunut viime vuosikymmeninä perustavanlaatuinen muutos. Puoluekenttä on pirstaloitunut, ja äänestäjien liikkuvuus on lisääntynyt.Takavuosina äänestäminen oli luokkapohjaista ja puolueuskollisuus vahvaa. Puoluevalinta usein jopa periytyi vanhemmilta lapsille. Maanviljelijän lapsi äänesti keskustaa, työläisen vasemmistoa ja virkamiehen kokoomusta.Näin ei enää ole. Ei etenkään nuorempien äänestäjien keskuudessa.Vuoden 2015 eduskuntavaalitutkimuksen mukaan 1930-luvulla syntyneistä äänestäjistä lähes puolet kertoi äänestäneensä aina samaa puoluetta. 1970-luvulla syntyneistä aina samaa puoluetta oli äänestänyt vain 15 prosenttia.Puolueuskollisuuden mureneminen näkyy puoluekannatuskyselyissä, joissa puolueiden kannatusluvut usein heittelehtivät reippaasti kuukaudesta toiseen. Puolueista on tullut eräänlaisia supermarketeja, jotka houkuttelevat asiakkaita erilaisilla erikoistarjouksilla.Jostain syystä kokoomuksen tarjoukset eivät ole viime aikoina oikein vetäneet.Kokoomuksen turvana ovat olleet uskolliset kanta-asiakkaat, jotka eivät ole hevin juoksennelleet muiden tarjousten perässä.Kokoomuslaiset ovat nimittäin pitkään olleet kaikkein vakiintuneimpia puoluevalintansa suhteen. Vuoden 2015 eduskuntavaalitutkimuksen mukaan 40 prosenttia kokoomuksen kannattajista ilmoittaa puoluekantansa vakiintuneeksi.He äänestävät siis aina kokoomusta riippumatta siitä, mitä vaalilupauksia oma tai muut puolueet kulloinkin antavat.Kokoomuslaisten puolueuskollisuus on kuitenkin viime vuosina heikentynyt. Se ei enää ole ykkönen, kun kysytään vastaajien puoluevalinnan varmuutta.Tuoreimmassa HS-gallupissa kokoomusta äänestävistä 35 prosenttia kertoi olevansa valinnastaan varmoja. Sitä varmempia äänestäjiä löytyi vasemmistoliitosta (51 prosenttia), perussuomalaisilta (49) sekä Sdp:stä ja keskustasta (38).Kokoomus onkin aivan uudenlaisessa tilanteessa. Sen pitäisi löytää uusia keinoja innostaa ihmisiä.Eräs kokoomuslainen tiivistää puolueen ongelman näin:Jos kansalainen herätetään keskellä yötä ja kysytään, mitä kokoomus ajaa, hän tuskin osaa vastata. Unenpöpperössä kestävyysvajeen paikkaaminen ei välttämättä tule heti mieleen.Jos kansalaiselta sen sijaan kysytään, mitä vihreät tai perussuomalaiset ajavat, niin vastaus todennäköisesti tulee saman tien. Vihreillä on ilmastonmuutoksen torjuminen ja perussuomalaisilla maahanmuutto. Ja Sdp:llä on Sanna Marin.Kokoomuksen profiili on sen sijaan hähmäisempi.Kokoomus istui hallituksessa vuodesta 1987 vuoteen 2019 yhtä neljän vuoden pätkää lukuun ottamatta. Se on siis mitä suurimmassa määrin valtionhoitajapuolue.Ja valtionhoitajan ei selvästikään ole ihan helppo sopeutua oppositioon.Ongelman kiteytti hyvin kokoomuksen kansanedustaja Elina Lepomäki pari vuotta sitten ilmestyneessä kirjassaan Vapauden voitto.Kirjassa Lepomäki arvioi, että vaalimenestyksensä ja pitkän hallitustaipaleen takia kokoomuksesta on tullut pikemminkin ”urheilu- ja kannatusseura kuin poliittinen liike”.”Siinä missä urheilu- ja kannatusseura keskittyy kisan voittamiseen ja hyvän tunnelman luomiseen, pitäisi poliittisen liikkeen keskittyä asioiden aikaansaamiseen”, Lepomäki kirjoitti.Niin ne asiat.Oppositiopuolue kokoomus kritisoi hallitusta siitä, että hallitus ei uudista työmarkkinoita ja tee työllisyyttä edistäviä toimia esimerkiksi porrastamalla ansiosidonnaista.Kokoomus oli kuitenkin kymmeniä vuosia hallituksissa eikä onnistunut itsekään juuri edistämään näitä samaisia rakenneuudistuksia.Reilu viikko sitten jatkokaudelle valittu puheenjohtaja Petteri Orpo julisti puoluekokouksessa, että kokoomuksen tavoite on olla ensi kevään kuntavaaleissa suurin puolue.Tavoite on kova.Mutta ei tavoite oikein mikään muukaan voi olla. Onhan kokoomus ollut suurin puolue kolmissa edellisissä kuntavaaleissa.Ja toki se voi onnistua siinä jälleen. Mutta helppoa se ei tule olemaan. Etenkin jos sen kannatus jatkaa jumittamistaan 17 prosentissa.Vaikka HS-gallup ei mittaa kuntavaalikannatusta, niin jotain suuntaa se antaa. Sdp ja perussuomalaiset olivat kyselyssä selvästi kokoomuksen edellä. Sdp:n kannatus oli 21 prosenttia ja perussuomalaisten 19,5.Elina Lepomäki moitti kirjassaan kokoomuksen päätöksentekotapaa, jossa valtaa käyttää ”tilataksiin mahtuva miesporukka”.Toissa viikonloppuna puoluekokouksessa Lepomäki valittiin kokoomuksen varapuheenjohtajaksi.Lepomäki pääsi siis vihdoin itsekin sinne tilataksin kyytiin.Onkin kiinnostava nähdä, pystyykö yksi kyytiläinen vaikuttamaan taksin reittivalintoihin.Lepomäen mukaan politiikassa on kyse ennen kaikkea asioista. Hän kirjoittaa kirjassaan, että puolueessa pitäisi ylipäätään olla enemmän huolissaan asiakysymyksistä kuin vaalimenestyksestä.Mutta itse asiassa ne kaksi – asiat ja menestys – eivät välttämättä ole toisilleen vastakkaisia.Asioita ei pääse hoitamaan, jos ei ole vaalimenestystä. Ja menestystä on vaikea saada, jos kansalainen ei osaa yhdistää yhtäkään asiaa kokoomukseen herätessään keskellä yötä.Kokoomuksen tilataksissa riittää pohdittavaa.",3
344,"Eduskunnan  varapuhemies Antti Rinnettä (sd) on kosiskeltu Auto- ja kuljetusalan työntekijäliiton (AKT) uudeksi puheenjohtajaksi.Näin HS:lle kertoo hyvin työmarkkina-asioita tunteva lähde. Toinenkin työmarkkinavaikuttaja vahvistaa, että AKT:lle uutta puheenjohtajaa hakeva etsintäpartio olisi kesällä kysynyt Rinteen kiinnostusta – mutta kyseinen lähde epäili Rinteen mahdollisesti kieltäytyneen.On vielä kolmaskin lähde, joka kertoo asian olevan edelleen auki. Hänen tietojensa mukaan Rinne ei olisi sanonut AKT:lle kyllä, muttei myöskään kategorisesti ei.Vaikka Rinne ei siis välttämättä ole siirtymässä takaisin liittojohtajaksi, ajatus on kutkuttava.Etenkin nyt, kun syksyn ja talven työmarkkinakierroksesta näyttää tulevan poikkeuksellisen vaikea. Koko sopimusjärjestelmä on nimittäin historiallisessa murroksessa.Metsäteollisuus ry on irtautunut työehtosopimustoiminnasta ja neuvottelee työehdoista liittojen sijaan yrityskohtaisesti. Metsäjätti UPM Kymmene on vienyt tämän vieläkin pidemmälle ja haluaa sopia työehdoista erikseen kunkin liiketoimintayksikkönsä osalta.Myös teknologiateollisuus ilmoitti viime keväänä irtautuvansa osittain tes-järjestelmästä.SAK:n puheenjohtaja Jarkko Eloranta onkin epäillyt, että työnantajan tarkoitus on laajemminkin keikauttaa työntekijä- ja työnantajaleirin välinen voimatasapaino uuteen asentoon. Eloranta on puhunut haastattelussa kolmikannan kriisistä, josta esimerkkinä hän on maininnut Elinkeinoelämän keskusliiton (EK) päätöksen kävellä ulos kolmikantaisesta palkka- ja avoimuustyöryhmästä.Kolmikannalla tarkoitetaan sitä, että työntekijöiden ja työnantajien keskusjärjestöt valmistelevat yhdessä maan hallituksen kanssa esimerkiksi työelämää koskevaa lainsäädäntöä.Siksi olisikin kiinnostavaa tilanne, jos maan entinen pääministeri Rinne siirtyisi kolmikannan hallituskulmasta takaisin palkansaajakulmaan.Ja kiinnostavaa se on etenkin siksi, että työmarkkinakentässä on tosiaan käynnissä perustavanlaatuinen murros.”Ainakin jotkut ay-puolen edustajat toivoisivatkin nyt kehiin Rinteen kaltaista toimijaa, joka ei varmasti pitäisi näkemyksiään työantajaleirin aikeista vakan alla.Moni palkansaajapuolen edustaja tuntuu nimittäin pelkäävän, että työnantajalla on tarkoituksena murentaa suomalainen yhdessä sopimiseen pohjaava hyvinvointivaltiomalli. Siihen nähden monen ay-ihmisen mielestä palkansaajapuolen johtajat ovat olleet syksyn neuvotteluiden alla liiankin varovaisia. Ainakin jotkut ay-puolen edustajat toivoisivatkin nyt kehiin Rinteen kaltaista toimijaa, joka ei varmasti pitäisi näkemyksiään työantajaleirin aikeista vakan alla.AKT on tunnetusti ärhäkkä ammattiliitto, joka on etenkin takavuosina ollut kovin lakkoherkkä. Pistämällä satamat kiinni ja rekat parkkiin AKT on saanut Suomen vientiteollisuuden saman tien seis.Vaikka liitto on pieni, sillä on siis melkoiset muskelit.Antti Rinne todennäköisesti myös tietäisi, miten voimaa voi käyttää. Ainakin aikoinaan Ammattiliitto Pron puheenjohtajana Rinne tuli tunnetuksi aggressiivisena liittojohtajana, joka herkästi uhkasi lakolla.AKT:n puheenjohtajan paikka on auki, koska edellinen puheenjohtaja Marko Piirainen erosi yllättäen tehtävästään viime keväänä. Hänet nimitettiin tuolloin SAK:n hallinto-osaston johtajaksi. Piiraisella olisi ollut puheenjohtajakautta jäljellä vielä reilu vuosi.AKT:n valtuusto nimitti viime keväänä etsintäryhmän hakemaan liitolle uutta puheenjohtajaa. Ryhmän pitäisi antaa raporttinsa uudesta johtajasta marraskuussa kokoontuvalle AKT:n valtuustolle. Uusi puheenjohtaja voitaisiin valita tuolloin. Jos nimi ei ole vielä marraskuussa selvillä, niin sitten valinta voisi tapahtua liiton edustajakokouksessa kesällä 2022.AKT:n väliaikaisena puheenjohtajana toimii nyt varapuheenjohtaja Pekka Lehtonen.Pitkän ay-taustan omaava Rinne on aikoinaan työskennellyt myös AKT:ssä. Hän irtisanoutui vuonna 1996 AKT:n lakimiehen paikalta – eron syynä olivat matkalaskuihin liittyvät epäselvyydet, mutta ihan täyttä selvyyttä epäselvyyksistä ei ole saatu.Vuonna 2002 Rinne valittiin erityisalojen toimihenkilöliitto Erton puheenjohtajaksi ja vuonna 2005 Toimihenkilöunionin johtoon. Sittemmin nimensä Proksi muuttaneesta liitosta Rinne siirtyi politiikkaan vuonna 2014 tultuaan valituksi Sdp:n puheenjohtajaksi Jutta Urpilaisen tilalle. Sen jälkeen Rinne toimi valtiovarainministerinä 2014–2015.Rinne johdatti Sdp:n vaalivoittoon ja pääministeripuolueeksi vuoden 2019 vaaleissa. Hänen pääministerikautensa jäi kuitenkin vain puoleen vuoteen. Rinne joutui jättämään pääministerin tehtävän joulukuussa 2019 hallituskumppani keskustan epäluottamuksen vuoksi.Pääministerieron jälkeen on toistuvasti spekuloitu Rinteen paluuta Sanna Marinin  (sd) hallituksen ministeriksi. Viimeksi asiasta kirjoitti Ilta-Sanomat syyskuun alussa, mutta silloin tieto tyrmättiin uutisankkana.",3
345,"Kokoomuksen puheenjohtaja Petteri Orpo on aikoinaan opiskellut valtio-oppia. Tämä asia tuli harvinaisen selväksi viime perjantaina Politiikan toimittajat ry:n järjestämässä tilaisuudessa, jossa Orpo ja Sdp:n puheenjohtaja Sanna Marin väittelivät.Orpo kertoi valtio-opin yliopisto-opinnoistaan yrittäessään vakuuttaa, että ei ole tiedevastainen vaikka oli eräässä aiemmassa tentissä ihmetellyt Luonnonvarakeskus Luken hiilinielulaskelmia. Mutta ei mennä nyt nieluihin, vaan keskitytään valtio-opillisiin pohdintoihin.Suomen puoluekentän toimintatavoissa on nimittäin tapahtumassa iso muutos.Näyttää nimittäin vahvasti siltä, että Suomessa ollaan palaamassa vuosikymmenten takaisiin käytäntöihin.Keskiviikkona julkaistun HS-gallupin luvut eivät ole kovin yllättävät. Ne kertovat kutakuinkin samaa kuin viime viikolla julkaistu Ylen kannatuskysely.Kokoomus pitää kärkipaikkaa, vaikka sen kannatus onkin lievässä laskussa.Perussuomalaiset on noussut Sdp:n ohi kakkoseksi. Ero perussuomalaisten ja demareiden välillä on pieni, vain 0,6 prosenttiyksikköä. Mutta kakkospaikka varmasti kannustaa perussuomalaisia raivoisaan vaalityöhön.Symbolisesti merkittävää HS-gallupissa on se, että ensimmäisen kerran Sanna Marinin hallituksen puolueiden yhteenlaskettu kannatus painui himpun verran alle 50 prosentin (49,7). Oppositio on siis suositumpi kuin hallitus.Sinänsä tässäkään ei ole mitään tavatonta. Esimerkiksi neljä vuotta sitten tähän aikaan Juha Sipilän (kesk) hallituksen puolueiden yhteenlaskettu kannatus oli vielä alempi eli 36,1 prosenttia.Desimaalimuutoksia merkittävämpää onkin se, että puolueiden voimasuhteiden osalta Suomessa ollaan mitä ilmeisimmin palaamassa taas niin sanottuun kolmen suuren aikaan.Ennen perussuomalaisten vuosikymmenen takaista nousua Sdp, keskusta ja kokoomus hallitsivat pitkään Suomea vuorovedolla. Kaksi näistä kolmesta suuresta oli aina vuorollaan hallituksessa.Nyt näyttää siltä, että kolme suurta erottautuvat taas muista puolueista. HS-gallupissa keskustan kannatus on painunut alle kymmeneen prosenttiin, joten sitä ei oikein millään ilveellä voi enää laskea suurten puolueiden joukkoon.Keskustan paikan suurten puolueiden kolmikosta on vienyt perussuomalaiset.Vaikka keskustan tilanne näyttää vaikealta, sen synkkyydessä on myös valopilkku. Näyttää nimittäin vahvasti siltä, että hallituksen muodostamiskäytännöissä ollaan Suomessa siirtymässä vuosikymmenten taakse historiaan.Siis niihin aikoihin, kun Suomessa oli presidentti Urho Kekkonen, YYA-sopimus ja neuvostovastaisuus oli leimakirves, jolla puolueen saattoi tuomita ikuiseen oppositioon.Silloin keskusta oli paljon kokoaan suurempi puolue.Suomen puoluekentän toimintatapojen paluu menneisyyteen konkretisoitui viime viikolla. Ensin viikonloppuna Petteri Orpo sanoi Ilta-Sanomien haastattelussa, että kokoomus ei näe esteitä hallitusyhteistyölle perussuomalaisten kanssa.Tämän jälkeen tiistaina vihreiden puheenjohtaja Maria Ohisalo twiittasi, että vihreät ei mahdu samaan hallitukseen perussuomalaisten kanssa. Myöhemmin tiistaina Ilta-Sanomien puheenjohtajatentissä myös Sdp:n Sanna Marin ja vasemmistoliiton Li Andersson sulkivat perussuomalaiset pois mahdollisten hallituskumppaneiden joukosta.Keskustelu asiasta jatkui perjantaina Marinin ja Orpon debatissa, jossa Marin kritisoi Orpon haluja mennä perussuomalaisten kanssa hallitukseen.Orpo ihmetteli, miten Marinille voi olla yllätys, että porvaripuolue kokoomuksen puheenjohtaja pohtii porvarihallituksen mahdollisuutta. Orpo totesi, että ”Suomi on porvarillinen maa ja eduskunnassa on selkeä porvarienemmistö – ainakin teoriassa”.Marin tarttui tähän ja ryhtyi penäämään Orpolta, onko keskusta Orpon mielestä siis porvaripuolue?Orpo sanoi, että on – ja varmemmaksi vakuudeksi kertoi hallitsevansa politiikan arvokartat, koska on opiskellut sitä valtio-oppia. Marin puolestaan väitti vastaan ja sanoi, että keskusta on keskellä.Keskustalaiset innostuivat Orpon ja Marinin väittelystä, sillä onhan se kiva kun itsestä puhutaan. Keskustalaiset lähettelivät perjantaina innolla toisilleen WhatsAppissa maalaisliiton vanhaa vaalimainosta, jossa kulkee suora vihreä tie. Vasemmalle osoittavassa kyltissä lukee “kommunismin ja sosialismin pakkovalta” ja oikealle osoittavassa “suurpääoman kahleet”.Keskusta haluaa olla siinä näiden kahden välissä.Keskustan opiskelijaliiton entinen pääsihteeri Jaakko Mäki-Petäjä julkaisi Twitterissä hienon ketjun, jossa pohdittiin, mitä mieltä keskustan oppi-isä Santeri Alkio olisi ollut porvaripuolue-termistä.Keskustalaiset toivoisivat itseään kutsuttavan “ei-vasemmistolaiseksi”. Mutta ennen kaikkea se haluaa korostaa olevansa keskellä. Ja siihen on hyvät valtapoliittiset perusteet.Parhaiten viime viikolla tapahtuneen poliittisen järjestelmän mannerlaattojen liikahduksen kuvasi valtio-opin emeritusprofessori Heikki Paloheimo Facebookissa.Paloheimo kirjoitti niin sanotusta koalitiojoustosta, joka näyttää nyt olevan katoamassa.Vuoden 1987 eduskuntavaaleista lähtien Paloheimon mukaan Suomessa on ollut laajan koalitiojouston aikakausi. Tällä Paloheimo tarkoittaa sitä, että puolueet ovat menneet vaaleihin sammutetuin lyhdyin, eivätkä ole ottaneet etukäteen mitään kantaa, keiden kanssa he olisivat tai eivät olisi valmiita menemään hallitukseen.Hallituskoalitioiden suhteen onkin pitkään oltu aatteellisesti hyvin joustavia.Esimerkiksi kokoomuksen Jyrki Kataisen six pack -hallituksessa oli puolueita poliittisen värikartan molemmista päistä vasemmistoliitosta kokoomukseen.Nyt tämä 35 vuotta jatkunut aikakausi on päättymässä, kun Sdp, vihreät ja vasemmistoliitto viime viikolla ilmoittivat, ettei hallitusyhteistyö perussuomalaisten kanssa käy. Myös Rkp on esittänyt varauksia asian suhteen.Näyttääkin vahvasti, että Suomessa ollaan palaamassa käytäntöön, joka oli käytössä vuosina 1948–1987. Silloin eduskunnassa oli puolueita, jotka muut puolueet halusivat pitää hallituksen ulkopuolella.Vuodesta 1948 vuoteen 1966 hallituskelvoton puolue oli kommunistien peitejärjestö SKDL. Vuodesta 1966 vuoteen 1987 tuo vaalituloksesta riippumatta hallituksen ulkopuolella pidettävä puolue oli kokoomus.Kokoomusta ei päästetty hallitukseen, koska se oli leimattu “neuvostovastaiseksi”.1970- ja 80-luvuilla Suomea hallitsivatkin pääosin Sdp:n ja keskustan punamultahallitukset.Noina aikoina hallituksen ministerilistoissa oli kuitenkin erikoinen piirre.Keskustalla oli järjestään hallituksissa paljon enemmän ministereitä kuin sen kansanedustajien määrä olisi edellyttänyt.Esimerkiksi vuonna 1977 aloittaneessa Kalevi Sorsan kakkoshallituksessa Sdp:llä oli neljä ministerisalkkua ja SKDL:llä kolme. Keskustalla salkkuja oli viisi. Sen lisäksi niin sanotuilla keskustaryhmillä eli liberaaleilla ja Rkp:llä oli molemmilla yksi salkku.Vasemmistopuolueilla (Sdp ja SKDL) oli siis seitsemän ministeriä eli yhtä monta kuin keskustaryhmillä.Eduskunnassa vasemmistopuolueet olivat tuolloin kuitenkin selvästi isompi kuin keskiryhmät. Vasemmistolla oli 94 kansanedustajaa, keskustaryhmillä vain 58.Keskustan “ylimääräisiä” salkkuja perusteltiin sillä, että eduskunnassa oli ei-vasemmistolainen enemmistö. Koska kokoomus ei voinut neuvostovastaisuusleiman takia olla hallituksessa, keskustaryhmät edustivat omasta mielestään eduskunnan koko ei-vasemmistolaista kansanedustajajoukkoa.Ja siksi se vaati itselleen niin paljon ministeripaikkoja, ja myös sai ne, koska muuten ei enemmistöhallitusta olisi syntynyt.Ennen vuotta 1987 Suomessa ei ollut yhtäkään enemmistöhallitusta, jossa maalaisliitto/keskustapuolue/keskusta ei olisi ollut mukana.Keskusta hyötyi siis huomattavasti siitä, että kokoomusta ei “yleisten syiden vuoksi” päästetty hallitukseen.Siksi olikin niin kiinnostavaa, että Petteri Orpo ryhtyi viime perjantaina puhumaan eduskunnan porvarienemmistöstä.Se kuulosti ihan 1970-luvun retoriikalta.Olennaista on kuitenkin se, että vasemmistopuolueiden päätös olla tekemättä yhteistyötä perussuomalaisten kanssa rajaa hallituskoalitiovaihtoehtoja samalla tavalla kuin SKDL:n ja kokoomuksen ulossulkeminen aikoinaan.Ja tämä hyödyttää jälleen ennen kaikkea keskustaa.Oikeiston ja vasemmiston välisen polarisaation vahvistuminen, eli blokkiutuminen, johtaa nimittäin siihen, että pienikin poliittisen kentän keskellä oleva puolue pystyy yksin päättämään muodostetaanko maahan vasemmiston ja keskustan vai oikeiston ja keskustan varaan rakentuva hallitus.Vaikka Annika Saarikon johtama keskusta kärsinee vaaleissa rökäletappion, se voi hyvin olla vaalien jälkeen pääministerintekijä.Petteri Orpon pääaine Turun yliopiston valtiotieteellisessä tiedekunnassa oli taloustiede. Valtio-oppia hän luki sivuaineena.Orpo onkin aikoinaan ollut professori Heikki Paloheimon valtio-opin luennoilla.Sekä Turussa että Tampereella professorina toiminut Paloheimo on opettanut valtio-oppia myös perussuomalaisten puheenjohtajalle Riikka Purralle ja Sdp:n Sanna Marinille, jolla myös oli valtio-oppi sivuaineena.Etenkin Marinin – mutta myös muiden kolmen suuren puolueen puheenjohtajan voisi kannattaa kaivaa vanhat luentoprujut esille.Oikaisu 19.1. kello 10: Kirjoituksessa sanottiin aiemmin, että Juha Sipilän hallituksen puolueiden yhteenlaskettu kannatus oli tammikuussa 2019 HS-gallupissa 44,8 prosenttia. Lukuun oli virheellisesti laskettu mukaan perussuomalaisten kannatus, vaikka hallituksessa olivat siinä vaiheessa siniset. Hallituspuolueiden oikea yhteenlaskettu kannatus oli tuolloin 36,1.",3
346,"Valtiovarainministeriö julkaisi perjantaina virkamiesmuistion uudistuksista, joilla voitaisiin kasvattaa työllisyyttä ja vahvistaa julkista taloutta.Muistiossa esitetään muiden muassa eläkeputken poistamista, vuorotteluvapaasta luopumista ja ansiosidonnaisen työttömyyspäivärahan porrastamista ja ehtojen kiristämistä. Täyteen opintotukeen vaadittaisiin aiempaa enemmän opintosuorituksia.Reaktio oli odotettu. Palkansaajajärjestöt kritisoivat, EK kiitteli.Keskustalaiset kehuivat paperia sosiaalisessa mediassa, Sdp:stä ei kuulunut perjantaina iltapäivällä juuri minkäänlaisia reaktioita.Se kertoo paljon.Hallituksen pitäisi päättää syyskuun puolivälin budjettiriihessä työllisyystoimista, joiden avulla pitäisi todennettavasti syntyä 30 000 uutta työpaikkaa. Kaikkiaan vaalikaudella pitäisi ohjelman mukaan luoda 60 000 uutta työpaikkaa.Se ei tule olemaan helppoa.Rakenteellisten uudistusten tekeminen tarkoittaa lähes järjestään työntekijöiden etuuksien heikentämistä, mikä on palkansaajaliikkeelle ja Sdp:lle vaikeasti nieltävissä.Sitä paitsi hallitus linjasi kesäkuussa vielä nostavansa työllisyystavoitetta aiemmasta. Uudesta tavoitteesta pitäisi myös päättää budjettiriihessä.Keskusta on tehnyt työllisyystoimista hallituskysymyksen. Jos päätöksiä ei budjettiriihessä synny, puheenjohtaja Katri Kulmuni on moneen otteeseen ilmoittanut keskustan olevan valmis lähtemään hallituksesta.Tilanne on hallitukselle siis vaikea. Etenkin kun koronakriisin myötä työttömyys on pahentunut dramaattisesti.Tapasin torstaina erään hallituspuolueen politrukin, joka kertoi kovasti odottavansa valtiovarainministeriön perjantaista työllisyysmuistiota.Politrukki puhui paperista ”buffettina”.Hänen odotuksensa oli se, että valtiovarainministeriö julkaisisi pitkän listan työllisyystoimia työllisyysvaikutuksineen ja hallitus voisi sitten listalta valita itselleen mieluisat.Buffet eli seisova pöytä on hieno konsepti. Jos tykkää katkaravuista, voi täyttää lautasensa niillä. Jos on mädin ja leikkeiden ystävä, voi ottaa niitä. Tai sitten voi hypätä suoraan alkupaloista jälkiruokaan.Jos taas haluaa ottaa joka sorttia ruokaa, niin sekin sopii.Keskustan Katri Kulmuni toivoi perjantaina, että kaikkia valtiovarainministeriön muistion esityksiä ei heti ammuttaisi alas.Sdp ei ampunut esityksiä alas. Se ei sanonut niistä mitään.Hiljaisuus saattaa tarkoittaa sitä, että Sdp:lle ei tästä buffetissa maistu oikein mikään.Sitä paitsi valtiovarainministeriön paperi ei itse asiassa ole buffet.Muistiossa ei ollut kovinkaan pitkää listaa yksittäisistä toimista. Sen sijaan siinä esiteltiin kolme isompaa kokonaisuutta. Yksi koski ikääntyviä työntekijöitä, toinen palveluita ja työttömyysetuuksia ja kolmas opintoetuuksia.Muistiota esitellyt valtiovarainministeriön johtava erityisasiantuntija Olli Kärkkäinen korosti infossa, että työllisyystoimien vaikutus työllisyyteen riippuu niiden toteutuksen yksityiskohdista.”Se riippuu siitä, miten toimet toteutetaan ja miten ne toimivat yhdessä”, Kärkkäinen sanoi. Hänen mukaansa muistion toimet ovat ”kokonaisuus, joka on enemmän kuin osiensa summa”.”Siksi sieltä on vaikea poimia yksittäisiä tekijöitä, koska se vaikuttaa koko pakettiin”, Kärkkäinen sanoi. Esimerkkinä Kärkkäinen mainitsi eläkeputken poistamisen ja työkykytoimet, jotka on muistiossa kytketty yhteen. Sekä työttömien palveluiden ja sanktiojärjestelmän uudistamisen.Se siis siitä seisovasta pöydästä.Ministeriön muistio ei ollutkaan vapaavalintainen buffet vaan pikemminkin kolmen ruokalajin menu, jonka annoksia ei saisi vaihdella tai muutella.Kokonaisuus tuskin maistuu Sdp:lle. Eikä välttämättä muillekaan hallituspuolueille.",3
347,"Nätti kortti. Siitä ei ole kahta kysymystäkään. Tyyliteltyjä päivänkakkaroita vihreällä pohjalla ja onnittelut valmistumisen johdosta.Sisäsivulta löytyy ajatelma: Tulevaisuus on siitä tärkeä, että vietät siellä loppuelämäsi ja sen päähenkilö olet Sinä.Kortin alalaidassa on onnittelut uudelle ylioppilaalle ja allekirjoitus:Antti Kurvinen, kansanedustaja.Eikä Antti Kurvinen ole kuka tahansa kansanedustaja. Hän on keskustan eduskuntaryhmän puheenjohtaja.Kaikki Evijärven lukion uudet ylioppilaat saivat kesäkuun alussa onnittelutervehdyksen Kurviselta. Kortti tuli heille virallisessa koulun kuoressa, jossa olivat lukion päättötodistus ja ylioppilastodistus.Kaunis ele, täytyy sanoa. Mutta samalla hiukan karmiva. Se kertoo, miten syvällä keskusta on monen pienen kunnan rakenteissa.Etelä-Pohjanmaalla sijaitseva Evijärvi on keskustan vankinta kannatusaluetta. Vuoden 2017 kuntavaaleissa keskusta sai äänistä 63 prosenttia. Evijärven valtuustossa keskustalla on 17 paikasta 12.Kovin moni tuskin siis pahastuu siitä, että Kurvisen onnittelukortti tuli koulun virallisessa kuoressa. Tuskinpa edes siitä, että kortin pohja on keskustan vihreä ja kortti näyttää nopealla silmäyksellä aika lailla vaalimainokselta.Kurvinen asuu Evijärven naapurissa Kauhavalla. Hän kertoo lähetelleensä onnittelukortteja jo neljänä vuonna Kauhavan ja sen lähikuntien lukioista ja ammatillisista oppilaitoksista valmistuneille.Kouluissa asiaan on suhtauduttu Kurvisen mukaan myönteisesti.”Minähän olen alueen senaattori”, Kurvinen naurahtaa.Tulevaisuus on siitä tärkeä, että vietät siellä loppuelämäsi ja sen päähenkilö olet Sinä.Keskustan tulevaisuus näyttää synkältä. Eikä päähenkilöstäkään ole tietoa.Puheenjohtaja Katri Kulmuni joutui viime viikon perjantaina eroamaan valtiovarainministerin tehtävästä esiintymiskoulutuksista syntyneen kohun vuoksi. Jälkikäteen ihmeteltiin, miten vähän keskustalaiset julkisuudessa tukivat puheenjohtajaansa.Vähäinen tuki johtui varmaankin siitä, että kohu eteni niin nopeasti. Harva ehti oikein edes tajuta, mitä oli tapahtumassa ennen kuin Kulmuni kertoi perjantaina erostaan.Oma vaikuksensa oli myös Ylen kannatuskyselyllä. Se julkaistiin torstaina eli päivää ennen Kulmunin eroa.Kyselyn tulokset olivat keskustalaisille shokki.Kannatus oli painunut 10,7 prosenttiin. Laskua edellisestä kyselystä oli puolitoista prosenttiyksikköä, vaikka odotukset olivat olleet aivan päinvastaisia. Moni keskustalainen oli jo ehtinyt kuvitella kannatuskäänteen tapahtuneen.Keskustan kannatus on nyt alempana kuin Kulmunin aloittaessa puheenjohtajana viime syksynä.Kulmuni kertoi eronsa jälkeen lauantaina, että hän hakee kaikesta huolimatta jatkokautta puheenjohtajana syyskuun alun puoluekokouksessa.Se tuskin onnistuu.Syynä on se, että harva keskustalainen uskoo puolueen kannatuksen kääntyvän Kulmunin johdolla nousuun. Ja se pitäisi saada nousuun pikaisesti, sillä Suomessa on käynnistymässä poikkeuksellinen vaalisuma.Keväällä 2021 on kuntavaalit. Näillä näkymin maakuntavaalit on tarkoitus järjestää alkuvuodesta 2022. Eduskuntavaalit ovat keväällä 2023 ja presidentinvaalit vuonna 2024. Vuonna 2025 on tarkoitus järjestää yhdistetyt kunta- ja maakuntavaalit.Syyskuun alussa Oulun puoluekokouksessa keskusta valitsee itselleen puheenjohtajan, jonka pitäisi lähtökohtaisesti pystyä luotsaamaan puolue kunnialla näihin vaaleihin.Puheenjohtaja tuskin on Katri Kulmuni. Eikä se varmaankaan ole Antti Kurvinenkaan, vaikka hän ilmiselvästi näkee itsensä nykyistä suuremmissa tehtävissä. Ylioppilaiden onnittelukortin takakannessa oli Antti Kurvisen valokuva. Hänen ilmeensä on kuvassa valtiomiesmäisen vakava.Moni keskustalainen toimija Etelä-Pohjanmaalla kertoo olevansa hyvinkin huolestunut toiminnan nuupahtamisesta alueella. Toukokuussa keskustan Etelä-Pohjanmaan piirin toiminnanjohtaja irtisanottiin ”taloudellisten ja toiminnallisten syiden perusteella”.Kuntavaaleihin on aikaa enää vajaa vuosi.Etelä-Pohjanmaalla keskustan ehdokaslistoilla on tiettävästi vasta muutama kymmenen nimeä, vaikka niitä pitäisi tässä vaiheessa olla jo satoja.Puolueista keskustalla on perinteisesti ollut selvästi eniten ehdokkaita kuntavaaleissa: vuonna 2017 ehdokkaita oli 7 461. Eräs keskustavaikuttaja arvioi, että ensi keväänä jäädään reilusti tämän alle. ”Hyvä jos päästään kuuteen tuhanteen”, hän sanoo.Ehdokasmäärä vaikuttaa suoraan vaalitulokseen.Vuoden 2017 kuntavaaleissa keskustan kannatus oli 17,5 prosenttia. Vaikka se oli vaaleissa vasta kolmanneksi suurin puolue, Suomen äänestyskartta oli keskustan vihreä.Keskusta oli suurin puolue monissa pienissä kunnissa.Ja monissa niistä – kuten Evijärvellä – se saavutti yksinkertaisen enemmistön eli yli puolet valtuustopaikoista.Ensi keväänä keskustan hegemonia on vaarassa.Antti Kurvinen soittaa vielä perään ja haluaa tarkentaa onnittelukorttiasiaa. Hän korostaa, että kortit on valmistanut paikallinen eteläpohjalainen yritys. Ja että kortteihin ei ole käytetty julkisia varoja.”Laita siihen juttuun, että Kurvinen maksoi kortit itse.”",3
348,"Keskustan Annika Saarikko ilmoitti torstaina pyrkivänsä keskustan puheenjohtajaksi. Se on historiallinen temppu, sillä vastaavaa ei ole puolueessa nähty 40 vuoteen.Viimeksi keskusta on päässyt äänestämään istuvan puheenjohtajan ja haastajan välillä vuonna 1980. Silloin Paavo Väyrynen haastoi ja voitti puheenjohtaja Johannes Virolaisen.Virolainen oli johtanut tuolloin puoluetta 16 vuotta.Äänestystuloksen selvittyä Virolainen totesi pettyneille kannattajilleen: kansanvalta on puhunut, pulinat pois.Kyseinen lause on jäänyt poliittiseen historiaan lentäväksi lauseeksi ja esimerkiksi tyylikkäästä häviämisestä.Väyrynen haastoi istuvan puheenjohtajan myös vuonna 1972. Silloin kyseessä oli kuitenkin lähinnä nuoren poliitikon profiilin nosto eikä Väyrynen ilmeisesti itsekään uskonut tulevansa valituksi.Näitä kahta poikkeusta lukuun ottamatta viimeisen 50 vuoden aikana keskustassa on puheenjohtaja vaihtunut luopumisen myötä.Siksi Saarikon torstainen ilmoitus oli niin poikkeuksellinen. Ja saattaa itse asiassa olla suurin uhka hänen puheenjohtajavalinnalleen.Keskusta on kriisissä. Se on ollut sitä jo pitkään. Eikä Katri Kulmunin lyhyellä puheenjohtajakaudella ole valopilkkuja juuri ollut. Synkkyyden huipensi se, että Kulmuni joutui eroamaan keväällä valtiovarainministerin paikalta koulutuskuluista syntyneen kohun jälkeen.Saarikko on jo pitkään ollut keskustan suosituin poliitikko. Silti Kulmuni saa haastamisen myötä varmasti sympatiapisteitä keskustaväeltä.Ja kieltämättä onhan Kulmunin kohtalo kovin tyly. Harvemmin puolueessa vaihdetaan puheenjohtajaa ennen kuin tämä on päässyt näyttämään kykyjään yksissäkään vaaleissa. Moni keskustalainen varmasti pitää tätä kohtuuttomana.Saarikko selvästi itsekin tiedosti sen, että haastaminen tulee herättämään keskustaväessä tunteita.”Tämän keskustan puheenjohtajuuden tavoitteluun liittyvistä kohdista minulle vaikein oli se, että haastan istuvan puheenjohtajan”, Saarikko sanoi tiedotustilaisuudessa pitämässään puheessa.Hän hidasti tässä kohdassa puheensa rytmiä ja näytti vakavalta.”Arvostan Katri Kulmunia ja tunnen suurta myötätuntoa tilanteesta, johon hän on joutunut”, Saarikko lausui.Tämän jälkeen Saarikko perusteli puheenjohtajakisaan lähtöään sillä, että puolueen tilanne on niin huono. Puolueen etu on tietysti hyvä perustelu, mutta silti on kiinnostava nähdä miten se uppoaa keskustan puoluekokousedustajiin.Annika Saarikko on joka tapauksessa selkeä ennakkosuosikki keskustan puheenjohtajaksi. Silti hänen valintaansa puolueen puheenjohtajaksi ei ole mitenkään itsestään selvä.Itse asiassa Saarikon torstainen ilmoittautuminen taisi olla ensimmäinen positiivinen uutinen Katri Kulmunille. Hänen kannattajansa saavat varmasti uutta virtaa kun puheenjohtajakisa on virallisesti avattu.Keskustan taustajoukoista kuuluu myös ihmettelyä siitä, että Saarikko ilmoittautui ensimmäisenä haastajaksi. Yleensä tällaisissa tilanteissa vahvimmat haastajat yrittävät saada jonkun muun avaamaan pelin vähän niin kuin jäniksenä juoksukilpailuissa.Saarikko ei jostain syystä kuitenkaan lähtenyt tällaiseen taktikointiin.Todennäköisesti haastajia tulee enemmänkin nyt kun latu on auki.Eduskuntaryhmänsä puheenjohtaja Antti Kurvinen ilmoittautunee ensi viikolla. Kisaan todennäköisesti lähtee myös kansanedustaja Petri Honkonen.Asiaa varmasti miettivät myös Antti Kaikkonen ja Eeva Kalli.Voi hyvin olla, että monen ehdokkaan kisassa Saarikko ei välttämättä voita puoluekokouksen ensimmäisessä äänestyksessä. Toinen kierros kahden eniten ääniä saaneen ehdokkaan osalta voi olla arvaamaton.Siksi Saarikkoa ei vielä kannata julistaa varmaksi voittajaksi.Keskustan puheenjohtajakisasta odotetaan rapsakkaa ja mahdollisesti likaistakin.Tiettävästi Kulmunin kannattajat hyökkäilevät innolla sisäisissä keskusteluryhmissä Saarikon kimppuun ja maalaavat hänestä kuvaa yltiöliberaalina.Onpa häntä ehditty kuulemma jo luonnehtia vihreäksikin, joka on keskustaretoriikassa pahin mahdollinen loukkaus.Tiettävästi ryhmissä jaetaan muun muassa innolla vuodelta 2010 peräisin olevaa uutista, jossa Saarikko toivoi suomalaisiin yliopistoihin imaamikoulutusta.Oikaisu 31. heinäkuuta kello 12.00: Kirjoitukseen on tarkennettu, että keskustan puoluekokous ei ole 40 vuoteen päässyt äänestämään istuvan puheenjohtajan ja haastajan välillä. Jutussa kirjoitettiin aiemmin, että keskustan istuvaa puheenjohtajaa ei ole haastettu 40 vuoteen. Olli Rehn kuitenkin haastoi istuvan puheenjohtajan Paavo Väyrysen vuonna 1990. Paavo Väyrynen ja Mauri Pekkarinen puolestaan haastoivat Mari Kiviniemen vuonna 2012. Näissä kummassakin tapauksessa istuva puheenjohtaja luopui vapaaehtoisesti tehtävästään ennen puoluekokousta.",3
349,"Pirkkolan liikuntahallin rakentamista edeltänyttä poliittista prosessia käydään läpi muun muassa vasemmistoliiton Paavo Arhinmäen tuoreessa blogissa.Kuten Arhinmäki blogissaan kirjoittaa, liikuntahallin rakennuslupa perustuu vuonna 2014 vahvistettuun uuteen asemakaavaan. Se hyväksyttiin aikanaan valtuustossa yksimielisesti. Siis kaikkien puolueiden siunauksella.”Ratkaiseva virhe Pirkkolan osalta tehtiin kesäkuussa 2018. Silloin kaupunginhallituksessa päätettiin antaa liikuntahallille varaus. Tällöin vasemmistoliitto ja vihreät esittivät tutkittavaksi hallille muuta paikkaa, mutta nykyinen paikka jyrättiin läpi kokoomuksen, Sdp:n, Rkp:n ja perussuomalaisten äänin”, Arhinmäki kirjoittaa blogissaan.Erityisen aktiivinen Pirkkolan liikuntahallin vastustamisessa on ollut Mika Välipirtti. Hän on ollut mukana perustamassa Pro Luonto-järjestöä, joka on tehnyt valituksia hallinto-oikeuteen Pirkkolan työmaasta.Kesällä Mika Välipirtistä oli Helsingin Sanomissa juttu, jonka otsikossa kerrottiin ”yhden miehen onnistuneen pysäyttämään Helsingissä satojen miljoonien eurojen rakennushankkeet”.Välipirtti on vasemmistoliiton varavaltuutettu Helsingissä, mutta ei ole tiettävästi lähdössä ensi keväänä vasemmistoliiton ehdokkaaksi. Jos kuntavaaleihin on tulossa jonkinlainen ”syvävihreä lista”, hän saattaisi hyvin tietää asiasta.Niinpä soitin tiistaina Välipirtille.Mika Välipirtti ei vastannut kysymykseen oikein juuta eikä jaata. Hän myönsi, että keskusteluita kuntavaaleihin lähtemisestä omalla ryhmällä on käyty.Hän kyseenalaisti termin ”syvävihreä”. Se ei hänen mielestään kuvaa Helsingin tilannetta, koska Helsingissä kyse on nimenomaan kaupunki- ja lähiluonnosta.Keskiviikkoaamuna Välipirtti lähetti sähköpostia. Hän kertoi keskustelleensa porukoiden kanssa ja he olivat nyt valmiita julkistamaan hankkeen. Välipirtin lausunto kuuluu näin:”Helsingin kuntavaaleihin tulee Ympäristöliike-Helsinki-lista jossa on puoluelistojen ulkopuolisia ehdokkaita. Meitä yhdistää huoli Helsingin luonnosta ja kulttuuriympäristöstä joita uhkaavat liialliset rakennushankkeet. Toivotamme Ympäristöliikkeeseen mukaan kaikki Helsingin ympäristöstä kiinnostuneet ihmiset puoluetaustaan tai ideologiaan katsomatta puolustamaan meille rakkaita lähimetsiä ja rakennuksia.”Välipirtti kertoi viestissään, että he ovat käyneet alustavia keskusteluita, joiden mukaan Ympäristöliike-Helsinki -lista olisi kuntavaaleissa osana laajempaa sitoutumattomien ehdokkaiden yhteislistaa.Hmm, mitähän tästä pitäisi ajatella?Kuntavaaleissa on aina ollut sitoutumattomia listoja ja ehdokkaita. Ne eivät useinkaan ole Helsingissä keränneet kovin isoja äänimääriä.Ympäristöliike-Helsinki-lista saattaa syödä jonkin verran ääniä vasemmistoliitolta ja vihreiltä, mutta se tuskin pistää itsessään kuntavaaliasetelmia isommin uusiksi.Silti sillä voi olla merkitystä.Todennäköisesti kaupunkiluontokysymykset nousevat entistäkin vahvemmin vaalikeskusteluissa esille.Ja se voi olla vihreille hankalaa.Vihreät on Helsingissä valtapuolue ja valtakunnallisesti hallituspuolue – eli mitä suurimmassa määrin vallan kahvassa tiukasti kiinni.Valta on aina melkoista tasapainoilua idealismin ja realismin välillä. Se tuo mukanaan myös kompromissit. Ei voi vain huutaa ja kahliutua Koijärven puihin, vaan pitää huomioida kokonaisuuksia.Raide-Jokerin työmaan alta joudutaan kaatamaan puita, mutta vastaavasti bussiliikenteen korvaaminen pikaraitiotiellä vähentää Helsingissä hiilidioksidipäästöjä.Se ei kuitenkaan muuta sitä, että radan takia niitä puita tosiaan joudutaan kaatamaan ja luontoa tuhoamaan.Vihreissä on skitsofreninen tilanne myös siksi, että puolueessa moni painottaa kaupunkipolitiikkaa. Puhutaan kaupunkikulttuurista, kaupungin elinvoimasta, kaupunkibulevardeista ja tiiviistä kaupungista, johon liittyy olennaisena osana täydennysrakentaminen.Kaupunkibulevardia ja uusia taloja on vaikea rakentaa, jos ei kaada niiden alta puita. Lähiluonto kärsii.Elokapinan mielenosoittajat tekivät välillä taukojumppaa mielenosoituksessa Mariankadulla Helsingin Kruununhaassa keskiviikkona. Kuva: Heidi Piiroinen",3
350,"Veteraanipoliitikko Paavo Väyrynen lähetti aikaisin maanantaiaamuna tiedotteen, joka oli todella hämmentävä.Se tuntui olevan täysin irti ympäröivästä todellisuudesta.Tiedotteessaan Väyrynen kertoi olevansa käytettävissä keskustan puheenjohtajaksi, ”jos kannatusta riittää”.Siinä ei sinänsä ollut mitään yllättävää. Väyrysen ilmoittautumista keskustan puheenjohtajaksi saattoikin odottaa sen jälkeen, kun Väyrynen helmikuussa kertoi palaavansa keskustan jäseneksi.Tässä mielessä hän on väsymätön.Erikoista Väyrysen tiedotteessa oli kuitenkin se, että tekstissä ei sanallakaan mainittu koronavirusta.Pandemia leviää ja kuolonuhrien määrä kasvaa. Koko maailma on kriisissä ja poikkeusoloissa.Väyrynen sen sijaan referoi tiedotteessaan perussuomalaisten varapuheenjohtajan Riikka Purran ironista lausahdusta siitä, että keskustaa ei ahdingossaan ”auta edes terva, turve tai Väyrynen”.Väyrysen mukaan Väyrynen tietysti auttaisi.Mutta. Koronakriisin vyöryessä keskustan kannatusahdinko tai Väyrysen loppumaton vallanhalu tuskin ovat kellään päällimmäisenä mielessä.Tällä hetkellä ei ole selvää edes se, koska keskusta ylipäätään valitsee itselleen puheenjohtajan.Väyrysen ilmoituksen saama mediahuomio jäikin maanantaina niukaksi.Niinpä Väyrynen lähetti saman tiedotteen puolenpäivän jälkeen uudestaan. Siltä varalta, että se olisi ”aamun kiireessä jäänyt huomiotta”.Ei se jäänyt. Huomion vähäisyys johtui siitä, että asiaa ei nähty tässä tilanteessa uutismielessä merkityksellisenä.Tällä hetkellä näyttää hyvinkin epävarmalta, että puolueet ylipäätään pystyisivät järjestämään puoluekokouksiaan alkukesästä.Hallitus kertoi viime viikolla, että yli 500 hengen tilaisuudet on kielletty toukokuun loppuun asti.Ensimmäisenä puoluekokouksensa lykkäämisestä kertoi Rkp. Puolue tiedotti perjantaina, että se peruu puoluekokouksensa, joka oli tarkoitus järjestää Vantaalla 15–17. toukokuuta.Rkp ei vielä ilmoittanut uutta ajankohtaa kokoukselle. Puoluesihteeri Fredrik Guseff epäili tiedotteessa, että se voidaan järjestää aikaisintaan syyskuussa.Myös vihreät ehti jo lykätä puoluekokoustaan. Se oli tarkoitus pitää Joensuussa 23.–24. toukokuuta. Uudeksi kokouksen ajankohdaksi vihreät ilmoitti 5.–6. syyskuuta. Paikkana on edelleen Joensuu.Keskusta, kokoomus ja Sdp eivät ole vielä ilmoittaneet aikeistaan puoluekokoustensa suhteen.Hyvin epätodennäköiseltä niiden järjestäminen kuitenkin näyttää.Keskustan puoluekokous olisi tarkoitus järjestää kesäkuun ensimmäisenä viikonloppuna eli 5.–7.6. Vantaan Tikkurilassa. Samana viikonloppuna pitäisi olla myös kokoomuksen puoluekokous Porissa.Sitä seuraavana viikonloppuna on Sdp:n puoluekokous Tampereella.”Puoluekokouksen järjestäminen jatkuu ja varaudumme sen järjestämiseen aikataulussa”, kertoo Sdp:n puoluesihteeri Antton Rönnholm.”Samalla noudatamme luonnollisesti viranomaisten ohjeita terveyden ja turvallisuuden takaamiseksi ja varaudumme myös skenaarioon, jossa kokousta jouduttaisiin siirtämään”, Rönnholm sanoo.Samoilla linjoilla on keskustan puoluesihteeri Riikka Pirkkalainen. Hän kertoo, että poikkeavaan tilanteeseen tehdään parhaillaan suunnitelmaa.Puoluekokouksen siirtäminen ei ole ihan läpihuutojuttu.Puoluekokouksen järjestäminen ja siellä tehtävät päätökset määritellään hyvin yksityiskohtaisesti puolueiden säännöissä. Onhan puoluekokous puolueen ylin päättävä elin.Puoluekokouksessa valitaan muun muassa puolueen puheenjohtajat. Ja monissa puolueissa myös puoluesihteeri.Keskustan säännöissä ei ole mitään kirjausta tilanteesta, jossa puoluekokousta jouduttaisiin siirtämään.Vaikka varsinaista linjausta ei vielä olekaan, keskustan puoluesihteeri Pirkkalainen sanoo tulkitsevansa asiaa niin, että kokouksen lykkääntyessä nykyinen puoluejohto jatkaa kauttaan siihen asti kunnes lykätty kokous järjestetään ja siellä valitaan puoluejohto.Näin ollen Katri Kulmuni jatkaisi keskustan puheenjohtajana.Kokoomuksen johdossa jatkaisi Petteri Orpo ja Sdp:ssä Antti Rinne.Kun Sanna Marin valittiin joulukuussa pääministeriksi, ajatus oli, että hän nousisi kesäkuussa myös Sdp:n puheenjohtajaksi. Jos ja kun kokousta lykätään, puheenjohtajana jatkaa siis Rinne.Mutta palataan vielä Paavo Väyryseen ja hänen maanantaiseen harkintailmoitukseensa.Paavo Väyrynen on puolen vuosisadan aikana ollut peräti yhdeksän kertaa keskustan puoluekokouksessa ehdolla puheenjohtajaksi. Näin Twitterissä oli laskeskellut entinen kokoomuksen kansanedustaja Heikki Ollila.Yhdeksästä Väyrysen puheenjohtajaehdokkuudesta viisi on johtanut hänen valintaansa, neljä ei. Väyrysen kannalta ongelmana on se, että viimeisestä valinnasta on kulunut aikaa jo 32 vuotta.Väyrysen pyrkimisessä puheenjohtajaksi ei siis ole mitään ihmeellistä. Se vähän tuntuu kuuluvan keskustan puoluekokouksen traditioihin siinä missä kansallispuvut, maakuntalaulut ja asuntoautot.Tiedotteessaan Väyrynen perusteli puheenjohtajaharkintaansa sillä, että hän oli helmikuussa liittyessään taas puolueeseen kuvitellut voivansa vaikuttaa keskustan aatteelliseen ja poliittiseen linjaan.”Petyin pahan kerran”, Väyrynen kirjoitti. ”Puolueen johto suhtautui paluuseeni suorastaan ynseästi. Kukaan ei ole ottanut yhteyttä. Mielipiteitäni ei ole haluttu kuulla.”Väyrynen valitti myös sitä, että keskustan äänenkannattaja Suomenmaa ei ole huomioinut häntä. Suomenmaa ei Väyrysen mukaan esitellyt lainkaan hänen uutta kirjaansa eikä uutisoinut hänen kevään mittaan kirjoittamiaan blogikirjoituksia.Maanantaiaamuna tämä kuitenkin muuttui. Kello 7.59 Suomenmaa julkaisi tiiviin STT:n uutisen Väyrysen halukkuudesta palata keskustan johtoon.",3
351,"Loppuvuodesta eräällä yritysjohtajien metsästysreissulla tapahtui jotain poikkeuksellista. Suuren suomalaisen yrityksen konsernijohtaja herkesi nimittäin kehumaan pääministeri Sanna Marinia.Muut metsästysretkelle osallistuneet yritysjohtajat tuijottivat konsernijohtajaa ihmeissään.Onhan Marin vasemman laidan sosiaalidemokraatti, vuorineuvosten silmissä sosialisti, joka vieläpä oli alkusyksystä kovasanaisesti moittinut suomalaisyrityksiä yhteiskuntavastuun puutteesta, kun ne irtisanoivat väkeä keskellä koronapandemiaa.Konsernijohtaja kuitenkin kehui vuolassanaisesti pääministeriä. Tosin hän joutui jossain vaiheessa hillitsemään ylistystään, kun muiden johtajien piikittely yltyi liialliseksi.Poikkeuksellista tarinassa on myös se, että konsernijohtaja oli ylipäätään tavannut Marinin.Harva yrityselämän vaikuttaja nimittäin tuossa vaiheessa oli.Alkusyksystä julkisuudessakin alkoi kuulua purnausta siitä, että pääministerin puheille on kovin vaikea päästä. Moni yritys- ja järjestöjohtaja oli pyytänyt audienssia, mutta eipä ollut onnistunut.Pääministeriä ei kuulemma saanut edes puhelimeen. Avustajien kanssa toki pääsi puheisiin, mutta siihen se sitten jäikin.Eikä ongelma koskenut vain elinkeinoelämää. Tiettävästi palkansaajajohtajienkin oli ainakin ajoittain vaikea saada sovittua tapaamista Marinin kanssa. Siitäkin huolimatta, että pääministeri oli demari, jolla pitäisi lähtökohtaisesti riittää ymmärrystä ay-liikkeelle.Pääministerillä riittää kiireitä. Hän johtaa valtioneuvoston työskentelyä ja valvoo hallitusohjelman toimeenpanoa. Hän sovittelee hallituspuolueiden kannat hallituksen linjaksi.Pääministeri on kaikkien lakisääteisten ministerivaliokuntien puheenjohtaja. Hän huolehtii valtioneuvostolle kuuluvien ja Euroopan unionissa päätettävien asioiden valmistelun ja käsittelyn yhteen sovittamisesta. Hän on valtioneuvoston kanslian päällikkö.Pääministeri on instituutio.Jostain syystä tämä instituutioasema tuntuu pääministereiltä helposti unohtuvan etenkin kauden alussa. Näin ilmeisesti kävi myös pääministeri Sanna Marinille.Vielä alkusyksystä Marinin ympärillä tuntui olevan muuri, jonka läpi sidosryhmien oli hyvin vaikea tunkeutua.Isolta osin tämä johtui tietysti koronakriisistä, joka piti pääministerin täystyöllistettynä. Mutta oli siinä muutakin.Yritysjohtajien tapaamista ei ilmeisesti pidetty keskellä koronakriisiä kovin tärkeänä.Se oli virhearvio, myönnetään Marinin esikunnasta nyt jälkikäteen.Pääministerin kalenteri on lähtökohtaisesti aina tupaten täynnä, joten tilaisuuksia ja tapaamisia joudutaan priorisoimaan.Arvatenkin helpointa on karsia erilaisia tausta- ja tutustumistilaisuuksia, joilla ei ole suoranaista yhteyttä hallituksen päivittäiseen työhön ja päätöksentekoon. Mutta silloin unohtuu se, että pääministeri on instituutio.Ja Suomen kaltaisessa pienessä maassa pääministeri-instituutioon ovat perinteisesti liittyneet matalat hierarkiat. Jos suuryrityksen johtajalla on asiaa pääministerille, hän on ottanut puhelimen käteen ja soittanut.Tällainen sujuva yhteydenpito ei kuitenkaan luonnistu, jos osapuolet eivät ole koskaan tavanneet tai olleet missään tekemisissä.Siksi sidosryhmien tausta- ja tutustumistilaisuuksilla on merkitystä. Ja niitä olisi syytä järjestää, vaikka niiden tunkeminen pääministerin täyteen kalenteriin on vaikeaa.Elokuussa 2020 metsäyhtiö UPM Kymmene ilmoitti sulkevansa Kaipolan paperitehtaan Jämsässä. Uutinen oli šokki. Noin 400 ihmistä menettäisi työpaikkansa.Yleensä yrityksillä on ollut tapana informoida tämäntapaisista isoista uutisista etukäteen maan hallitusta. UPM ei tällä kertaa antanut mitään ennakkovaroitusta.Sen sijaan UPM:n toimitusjohtaja Jussi Pesonen julkaisi avoimen kirjeen, jossa hän kritisoi Suomen teollisuuspolitiikkaa ja verotusta.Pääministeri Marin vastasi syyttämällä UPM:ää yhteiskuntavastuun puutteesta, kun se sulkee keskellä koronakriisiä ”kannattavan tehtaan”. Marinin kommenteista nousi melkoinen myrsky, sillä harvemmin maan pääministeri kritisoi julkisesti näin suorasanaisesti yhtä maan suurimmista yhtiöistä.Eikä Kaipolan tehdas sitä paitsi ollut kannattava.UPM:ssä mietittiin, mitä sen pitäisi tehdä. Yhtiö olisi halutessaan voinut vetää maton pääministerin alta julkistamalla Kaipolan tappiolliset talousluvut, mutta myrskyn kiihdyttäminen ei välttämättä olisi ollut kenenkään etu.Kun Kaipolan kannattavuutta kysyttiin toimitusjohtaja Pesoselta Ylen Ykkösaamun haastattelussa, hän tyytyi vastaamaan yleisesti, että UPM:n viimeisimmässä osavuosikatsauksessa koko graafisten papereiden yksikkö oli tappiollinen.”Siitä voi tietysti vetää johtopäätöksen, että liiketoiminta ei ole kannattavaa eivätkä tehtaat ole kannattavia”, Pesonen sanoi.Pesosen kryptinen lausunto rauhoitti tilannetta.Kiinnostavaa on se , että samoihin aikoihin pääministeri Sanna Marinin tapaamislinja muuttui.Syyskuusta lähtien pääministeri on järjestelmällisesti tavannut elinkeinoelämän päättäjiä: suuryritysten toimitusjohtajia ja hallitusten puheenjohtajia sekä järjestöjohtajia.Tilaisuuksia on puolessa vuodessa ollut yli 20.Tapaamiset on järjestetty yleensä Valtioneuvoston linnassa tai pääministerin virka-asunnolla Kesärannassa. Ne on yritetty pitää pienimuotoisina ja epämuodollisina. Pääministerillä on ollut palavereissa mukanaan vain yksi avustaja. Joissakin tapaamisissa on ollut läsnä myös muita ministereitä.Syyskuussa Marin tapasi Ruotsin teollisuuden mahtimiehet Marcus ja Jacob Wallenbergin sekä Magnus Schöldtzin. Heti perään syyskuussa olivat vuorossa Metsäteollisuus ry:n johto, sitten Finnairin toimitusjohtaja Topi Manner ja Suomen yrittäjien johto.Lokakuussa Marin keskusteli Nokian uuden toimitusjohtajan Pekka Lundmarkin kanssa. Marraskuussa vuorossa olivat Neste, Finnair ja Finavia.Marin tapasi marraskuussa myös Fazerin konsernijohtajan Christoph Vitzthumin ja Nordean Frank Vang-Jensenin, Finanssiala ry:n johdon ja Climate Leadership Coalitionin Antti Herlinin, Henrik Ehrnroothin ja Jouni Kerosen.Joulukuussa Marinin vieraana oli Stora Enso.Teknologiateollisuutta edustivat omassa tapaamisessaan hallituksen puheenjohtaja Marjo Miettinen ja toimitusjohtaja Jaakko Hirvola.Tammikuussa tapaamisia on ollut muun muassa Osuuspankin, Suomen yrittäjien, Tapahtumateollisuus ry:n, Elinkeinoelämän keskusliiton ja Perheyrittäjien liiton kanssa.Tammikuun lopussa pidettyyn pääministerin tapaamiseen osallistuivat Koneen toimitusjohtaja Henrik Ehrnrooth, Wärtsilän Jaakko Eskola, MetsäGroupin Ilkka Hämälä sekä Nokian ja Nesteen yhteiskuntasuhdejohtajat.Helmikuussa Marin on tavannut ainakin Suomen matkailualan liitto ry:n edustajat.Yksi Suomen suurimmista yrityksistä on listalta kuitenkin tähän asti puuttunut: UPM Kymmene, josta kaikki sai alkunsa.UPM:n toimitusjohtaja Jussi Pesonen ja pääministeri Sanna Marin tapasivat tämän viikon perjantaina. Mukana tapaamisessa olivat myös ministerit Sirpa Paatero (sd), Ville Skinnari (sd) ja Mika Lintilä (kesk).Juttua riitti muun muassa UPM:n näkymistä, yhtiön mahdollisista Suomeen kohdistuvista bioinvestoinneista ja EU-säätelystä.Oikaisu 14.2. kello 8.16: Artikkeliin korjattu Finanssialan Keskusliiton nykyinen nimi, joka on Finanssiala ry. 15.2. kello 13.20 tarkennettu kuvatekstiin, että pääministeri Marin vieraili Jämsässä Kaipolan-tehtaan sulkemisen vuoksi.",3
352,"Rahapeliyhtiö Veikkaus julkisti maanantaina tammi–kesäkuun osavuosikatsauksensa. Luvuissa ei ollut sinänsä mitään tavatonta. Veikkauksen pelikate oli alkuvuonna 519 miljoonaa euroa, joka oli noin kaksi prosenttia vähemmän kuin vuotta aiemmin.Eikä osavuosikatsaus herättänytkään maanantaina julkisuudessa sen kummempaa huomiota. Ei herättänyt, vaikka katsaukseen oli piilotettu uutispommi.Kyseinen uutinen löytyy hyvin piilotettuna Veikkauksen toimitusjohtajan Olli Sarekosken esipuheen puolivälistä.Veikkauksen markkinaosuus digitaalisesta markkinasta on laskenut viime vuoden vastaavasta vertailuajankohdasta viisi prosenttiyksikköä ja lähestyy kriittisenä pidettyä 50 prosentin rajaa. Mikäli tuota voimakkaasti laskevaa trendiä ei saada pysäytettyä, pitää Suomessa alkaa pohtia kaiken rahapelaamisen saattamista saman sääntelyn piiriin, Sarekoski kirjoittaa.Oho!Suomeksi ilmaisten “saattaminen saman sääntelyn piiriin” tarkoittaa nimittäin sitä, että Veikkaus on valmis monopoliasemansa purkamiseen ja lisenssimalliin siirtymiseen.Se on täyskäännös Veikkauksen linjassa.Tähän asti kansallinen peliyhtiö on nimittäin yrittänyt pitää yksinoikeudestaan kynsin hampain kiinni. Lisenssijärjestelmään siirtymisestä on toki puhuttu, mutta koskaan ennen Veikkaus ei ole näin suoraan liputtanut sen puolesta.Linjanmuutoksen syy on yksinkertainen: raha.Sarekoski ei toki näin suoraan asiaa ilmaise. Sen sijaan hän kirjoittaa, että lisenssijärjestelmään siirtyminen “voisi palvella nykyistä paremmin pelihaittojen ehkäisyä kokonaisuudessaan, yhtiön tulevaisuutta ja sitä kautta Suomen ja suomalaisten etua”.Veikkauksen asema on muuttunut todella nopeasti ja dramaattisesti. Muutos on tapahtunut ennen kaikkea digitaalisella pelimarkkinalla, joka tarkoittaa netissä tapahtuvaa urheiluvedonlyöntiä ja kasinoita.Veikkaus on jäämässä siellä pahasti ulkomaisten kilpailijoiden jalkoihin.Pelimarkkinaennusteita tekevä H2 Gambling Capital arvioi, että Suomen digitaalinen rahapelimarkkina oli tammi–kesäkuussa noin 520 miljoonaa euroa. Tästä Veikkauksen osuus oli 260 miljoonaa. Toinen puolikas meni ulkomaisille peliyhtiöille.Osavuosikatsauksen mukaan Veikkauksen osuus digitaalisen rahapelimarkkinan pelikatteesta oli noin 51 prosenttia. Se on viisi prosenttiyksikköä vähemmän kuin vuosi sitten.“Jos trendi jatkuu, Veikkauksen markkinaosuus laskee ensi vuonna alle 50 prosentin”, toimitusjohtaja Olli Sarekoski sanoo puhelimessa.Tuo 50 prosentin raja on Sarekosken mukaan kriittinen, sillä sen rikkoutuessa monissa muissa maissa on ryhdytty tekemään järjestelmämuutoksia eli siirrytty rahapelimonopolista lisenssijärjestelmään.Lisenssimallissa ulkomainen rahapeliyritys joutuisi hankkimaan luvan toiminnalleen Suomessa. Näin ollen se maksaisi verot Suomeen ja olisi myös suomalaisten viranomaisten valvonnassa.Veikkauksen kannalta nykytilanne on hankala.Rahapelimarkkinan ainoa kasvava osa-alue on digitaalinen pelaaminen. Tällä sektorilla kasvu kuitenkin menee tällä hetkellä käytännössä yksinomaan ulkomaisille peliyrityksille, ei Veikkaukselle.“Koko kasvu menee järjestelmän ulkopuolelle. Veikkauksen osalta kasvu on flätti [nolla]”, Sarekoski sanoo.Hänen mukaansa ulkomaisten urheiluvedonlyöntiä ja nettikasinoita tarjoavien yritysten kasvu johtuu osin siitä, että Veikkaus on viime vuosina ottanut käyttöön erinäisiä pelihaittoja vähentäviä rajoituksia, kuten totaalitappiorajan.“Kun Veikkaus ottaa rajoituksia käyttöön, se siirtää pelaamista järjestelmän ulkopuolelle.”Ja samaan hengenvetoon Sarekoski korostaa sitä, että tutkimusten mukaan pelihaitat ovat viime vuosina lisääntyneet ja keskittyneet nimenomaan ulkomaisten peliyhtiöiden tarjoamassa digitaalisessa pelaamisessa.Pelihaittojen ohella Sarekosken toinen argumentti lisenssimalliin siirtymisen puolesta koskee valtiontaloutta. Arvioiden mukaan suomalaiset häviävät tänä vuonna ulkomaisten yhtiöiden peleissä 500 miljoonaa euroa. Jos Suomessa olisi lisenssijärjestelmä, valtio pääsisi verottamaan näitä ulkomaisten yhtiöiden voittoja.“Suomi menettää verotuloja sata miljoonaa euroa vuodessa”, Sarekoski laskee.Kolmas argumentti lähtee Veikkauksen omasta liiketoiminnasta.“Meitä koskevat pelisäännöt ovat niin erilaiset kuin järjestelmän ulkopuolisten yhtiöiden, joten pidän käytännössä mahdottomana, että Veikkaus pystyisi omilla toimenpiteillään kääntämään laskevan trendin”, Sarekoski sanoo.Veikkauksen markkinaosuus digitaalisessa pelaamisessa tulee todennäköisesti laskemaan lähivuosina entisestään. Mitä kauemmin siirtyminen lisenssijärjestelmään kestää, sitä heikommasta markkina-asemasta Veikkaus joutuu sinne jossain vaiheessa siirtymään.Ruotsissa on jo vuosia ollut lisenssijärjestelmä. Siellä Veikkausta vastaava Svenska Spel -yhtiö on kuitenkin onnistunut säilyttämään vahvan asemansa, koska sen markkinaosuus oli lisenssimalliin siirryttäessä vielä korkea.Siksi Sarekoski toivoo, että Suomessa ryhdyttäisiin nyt saman tien vakavasti pohtimaan lisenssimalliin siirtymistä. Keskustelu on hänen mukaansa syytä aloittaa pikaisesti, koska siirtymä kestää joka tapauksessa vuosia.“Kyseessä on tietysti poliittinen päätös.”Voisi veikata, että eräs syy Veikkauksen ulostulon ajankohtaan liittyy politiikan kalenteriin. Suomessa on ensi keväänä eduskuntavaalit – ja Veikkaus toivoo, että lisenssimalliin siirtyminen kirjattaisiin seuraavan hallituksen ohjelmaan.Todennäköisesti malli olisi sellainen, että Veikkaus edelleen säilyttäisi isolta osin monopolinsa. Rahapeliautomaatit ja hitaat arvontapelit, kuten Lotto, olisivat edelleen sen yksinoikeuden piirissä. Kilpailu avattaisiin vain digitaalisissa rahapeleissä.Nykyisen Sanna Marinin (sd) hallituksen ohjelmaan on kirjattu, että Veikkaus säilyttää yksinoikeutensa. Koska tämä peruslähtökohta on niitattu kiinni, esimerkiksi viime vuonna arpajaislain uudistuksessa ei edes pohdittu lisenssimalliin siirtymistä.Tästä vaihtoehtojen etukäteisestä rajaamisesta Lainsäädännön arviointineuvosto moitti hallitusta kommentoidessaan arpajaislain valmistelua.Viime kuukausien kannatuskyselyissä kärkipaikkoja ovat pitäneet kokoomus ja Sdp. Niillä molemmilla on paljon kiinnostusta monopoleihin – etenkin Alkoon ja Veikkaukseen.Kokoomus haluaisi purkaa Alkon monopolia tuomalla viinit ruokakauppoihin. Sdp puolestaan on perinteisesti puolustanut tiukasti Veikkauksen yksinoikeutta rahapelien tarjoamiseen.Jos kokoomus ja Sdp ovat seuraavissa hallitusneuvotteluissa, niille saattaa tulla haluja koplata nämä kaksi asiaa yhteen. Esimerkiksi niin, että kokoomus saa viinit kauppoihin, jos demarit saavat pitää Veikkauksen monopolin. Tai jos Veikkauksen yksinoikeus puretaan, Sdp saa jotain muuta haluamaansa.",3
353,"Taloustieteilijöiden Vesa Vihriälän, Bengt Holmströmin, Roope Uusitalon ja Sixten Korkmanin perjantaina julkistettu raportti Suomen talousnäkymistä oli kuin ruotsinlaivojen seisova pöytä.Kukin saattoi raportista valita sieltä omaan makuunsa sopivan viestin.Buffetiin kiinnitti huomiota vasemmistoliiton eduskuntaryhmän puheenjohtaja Paavo Arhinmäki.Arhinmäki poimi omalle lautaselleen elvytystä ja oppivelvollisuuden laajennuksen. Kokoomuksen puheenjohtaja Petteri Orpo puolestaan esitti huolensa valtion rajusta velkaantumisesta ja halusi aloittaa sopeutustoimet heti.Raportti on kylmäävä, Petteri Orpo (kok) twiittasi. Ja sitähän se kieltämättä on.Asiantuntijakvartetti varoitti, että Suomen tuotanto ja työllisyys putoavat aiemmalta kasvu-uraltaan ja toipuminen saattaa kestää todella kauan.Tiedossa voi olla samanlainen ”menetetty vuosikymmen” kuin vuoden 2008 finanssikriisin jälkeen.Raportissa tarjottiin lääkkeeksi talouden ahdinkoon kolmivaiheista ohjelmaa, jonka ensimmäisessä vaiheessa tuetaan yrityksiä akuutin kriisin yli, sitten elvytetään ja vasta sen jälkeen aloitetaan sopeutustoimet eli menoleikkaukset ja veronkiristykset.Vihriälän, Holmströmin, Uusitalon ja Korkmanin raportissa on ison kuvan lisäksi paljon muutakin kiinnostavaa.Kuten esimerkiksi huoli organisaatiopääoman katoamisesta.”On tärkeää lieventää sokin aiheuttamia vaikutuksia yritysten toimintakykyyn ja sen menettämisen ääritilanteita, konkursseja ja niihin liittyvää organisaatiopääoman katoamista”, raportissa todetaan.Organisaatiopääoma tarkoittaa ”osaamisvarantoa, joka yritykseen jää työpäivän päättyessä”. Näin sen selittää esimerkiksi Elinkeinoelämän tutkimuslaitos Etla.Kyse on siis organisaation rutiineista, käytännöistä, järjestelmistä, arvoista, oppimiskyvystä ja filosofiasta – työpaikan näkymättömistä voimavaroista.Kun työntekijät vaihtavat ajatuksia kahviautomaatilla, siitä kertyy hiljaista tietoa, jonka ansiosta yritys on enemmän kuin osiensa summa.Kuten esimerkiksi Beatles.Beatles-esimerkkiä käytti taloustieteilijä Joonas Tuhkuri viime viikolla Matti Apusen ja Mika Malirannan A/M-podcastissa. Tuhkuri tekee väitöskirjaa Yhdysvalloissa MIT-yliopistossa (Massachusetts Institute of Technology) taloustieteen professori Daron Acemoglun ohjauksessa.Beatlesin organisaatiopääoma oli vahva.John Lennon, Paul McCartney, George Harrison ja Ringo Starr tekivät 1960-luvulla maailman parasta rockmusiikkia. Kun yhtye hajosi, kukaan nelikosta ei pystynyt enää soolourallaan samaan.Beatles oli ainutlaatuinen, koska neljä muusikkoa täydensi toisiaan.Tämä sama ilmiö toteutuu myös monissa yrityksissä.Esimerkiksi monen nuoren startupyrityksen tärkein kilpailuvaltti ovat sen ihmiset. Tämä organisaatiopääoma ei kuitenkaan näy yhtiön taseessa, ja näin ollen sen voi olla vaikea saada pankista lainaa.Jos neljä koodaajaa menee selittämään pankinjohtajalle, että me tarvitsemme lainaa koska olemme Beatles, niin rahaa tuskin irtoaa.Lainaa on helpompi antaa yritykselle, joka omistaa esimerkiksi sorvin tai paperikoneen.Koronakriisin kaltaisessa tilanteessa nuoret innovatiiviset yritykset ovatkin vaikeuksissa.”Tämä kriisi on vähän niin kuin sukellus”, selittää taloustieteen tohtori Mika Maliranta. Uppeluksissa selviävät pisimpään ne, joilla on suurimmat keuhkot – eli isot vakiintuneet yritykset, joilla vahva tase.Pienikeuhkoiset startupyritykset ovat sen sijaan pulassa. Vaikka ne olisivat miten ketteriä ja innovatiivisia, ne eivät kestä hapen puutetta kovin pitkää.”Kriisissä on riskinä se, että tuhoutuu ’vääriä’ yrityksiä”, Maliranta selittää.Hän on kirjoittanut paljon niin sanotusta ”luovasta tuhosta”.Luovalla tuholla tarkoitetaan talouden uudistumista. Vanhan yritykset, tuotteet ja ammatit joutuvat jatkuvasti väistymään parempien ja tuottavimpien tieltä. Näin työntekijät, raaka-aineet ja rahoitus kohdentuvat tehokkaasti ja talouden tuottavuus paranee.Luova tuho pitää talouden pyörät pyörimässä.”Luovan tuhon sijasta meitä uhkaa nyt tyhmä tuho”, Maliranta sanoo. Innovatiiviset yritykset kaatuvat kriisissä turhaan, koska niillä ei ole riittävästi näyttöjä ja vakuuksia.Vihriälän ja kumppaneiden raportissa kiinnitettiin huomiota ongelmaan ja yritettiin löytää keinoja näiden tulevaisuuden mahdollisten menestysyritysten pelastamiseksi.”Tällaisessakin tilanteessa on kuitenkin tärkeää huolehtia yrityssektorin kaikkein arvokkaimpien osien, ts. paljon organisaatiopääomaa omaavia korkean teknologian vientiyritysten selviytymisestä. Nyt käytössä olevat suoran tuen välineet eivät tähän sovi”, raportissa kirjoitetaan.Raportin mukaan käytännössä ainoa ratkaisu ongelmaan ovat ”erimuotoiset pääomasijoitusinstrumentit, jotka tarjoavat valtiolle osuuden pelastettavien yritysten tulevista tuloista”.Valtio lähtisi siis omistajiksi näihin innovatiivisiin startupyrityksiin.Ongelman ratkaisu ei kuitenkaan ole ihan näin yksinkertainen.Tällä hetkellä uppeluksissa on iso joukko pienikeuhkoisia yrityksiä ja happipulloja on tarjoilla vain rajallinen määrä.Kaikkien pelastamiseen resurssit eivät millään riitä. Kenelle happipullo pitäisi antaa?Se ei ole helppo ongelma ratkaistavaksi.Vihriälän raportissa esitetään – yllätys yllätys – ongelman ratkaisun pohtimiseksi asiantuntijatyöryhmän perustamista.Työryhmän tehtävä ei kuitenkaan olisi päättää, kenelle pääomasijoituksia annetaan ja kenelle ei. Sen sijaan työryhmässä mietittäisiin malleja ja rakenteita, joilla näitä julkisia pääomasijoituksia olisi järkevintä tehdä.Vaihtoehtoja on varmasti useita.Valtio voi käyttää olemassa olevaa pääomasijoitusyhtiötään Teollisuussijoitusta ja muita julkisia pääomasijoittajia. Toisaalta on mahdollista laittaa julkista rahaa yksityisten pääomasijoitusyhtiöiden rahastoihin sijoitettavaksi.Myös eläkeyhtiöitä voisi kannustaa lisäämään pääomasijoitustensa määrää.Oli malli mikä tahansa, olennaisinta on se, että ratkaisut tehdään nopeasti. Monen yrityksen happi uhkaa loppua hyvinkin nopeasti.Jos yritys menee konkurssiin, kahviautomaatti viedään pois ja hiljainen tieto katoaa – monissa tapauksissa lopullisesti.",3
354,"Viestimien tekemät presidenttikyselyt ovat tässä vaiheessa lähinnä viihdettä. Näin olen tavannut ajatella. Seuraaviin presidenttivaaleihin on vielä yli puolitoista vuotta aikaa, joten kansalaisten iso enemmistö ei ole vielä uhrannut pienintäkään ajatusta sille, ketä he tosipaikan tullen äänestyskopissa voisivat äänestää. Yhdenkään puolueen ehdokasta ei ole vielä nimetty. Ilta-Sanomat julkaisi perjantaiaamuna oman presidenttikyselynsä. Ryhdyin katsomaan sitä kyynisesti, että mitähän kysely oikeastaan kertoo yhtään mistään. Ilta-Sanomien kysymyksen muotoilu oli lavea. Vastaajilta nimittäin kysyttiin, keitä puolueiden mahdollisista presidenttiehdokkaista he voisivat kuvitella äänestävänsä vuoden 2024 presidentinvaaleissa. Näin ollen vastaajilla on mahdollisuus valita tarjotusta nimilistasta useita ehdokkaita. IS:n kysely kertoo siis ehdokkaiden tunnettuudesta. Presidenttiehdokkaan pitää tietysti olla tunnettu – eihän muuten presidentiksi voi päästäkään. Tarvitaanhan viimeistään vaalin toisella kierroksella yli 50 prosenttia äänistä eli yli 1,5 miljoonaa ääntä. Mutta pelkkä tunnettuus ei riitä – muutenhan Suomen presidentiksi nousisi Kimi Räikkönen. Kansalaiset suhtautuvat presidentinvaaleihin syvällä vakavuudella. Näin ollen ehdokkaan ulkopoliittisella ja muulla osaamisella on myös iso merkitys. Katseltuani tarkemmin Ilta-Sanomien kyselyn tuloksia kyynisyyteni hälveni. Nimilista on itse asiassa erittäin kiinnostava ja saattaa kertoa hyvinkin paljon siitä, ketkä lopulta ovat kunkin puolueen ehdokkaina presidentinvaaleissa. Jos ottaa IS:n kyselyn tuloksista kunkin puolueen eniten kannatusta saaneen ehdokkaan, ehdokaslista näyttäisi tältä: Keskusta: Olli Rehn (kyselyssä sijalla 1).Vihreät: Pekka Haavisto (kyselyssä sijalla 2).Sdp: Sanna Marin (sijalla 3).Kokoomus: Alexander Stubb (sijalla 4).Vasemmistoliitto: Li Andersson (sijalla 7).Perussuomalaiset: Jussi Halla-aho (sijalla 10).Rkp: Anna-Maja Henriksson (sijalla 11). KD: Sari Essayah (sijalla 12).Liike Nyt: Harry Harkimo (sijalla 19).Nämä nimet saattavat hyvinkin olla puolueiden ehdokkaita. Itse asiassa on hyvinkin todennäköistä, että tuosta listasta toteutuu vähintään valtaosa. Suomen Pankin pääjohtaja Olli Rehn on hyvin todennäköisesti keskustan ehdokas. Oikeastaan ainoa, joka voi uhata Rehnin ehdokkuutta on puolustusministeri Antti Kaikkonen (sijalla 14 kyselyssä). Myös ulkoministeri Pekka Haavisto näyttää vahvasti pyrkivän jo kolmannen kerran presidenttiehdokkaaksi. Pääministeri Sanna Marinin mahdollisesta presidenttiehdokkuudesta on spekuloitu viime viikkoina ahkerasti. Marin on profiloitunut vahvasti Ukrainan sodan ja Suomen Nato-jäsenyysprosessin aikana. Kannatuskyselyiden mukaan näyttää siltä, että Sdp ei olisi kevään 2023 eduskuntavaaleissa suurin puolue. Istuvan pääministerin voi olla hankala olla seuraavassa hallituksessa joku muu ministeri. Niinpä Marin saattaa ministerisalkun sijaan päätyä vaalien jälkeen eduskunnan puhemiehistöön. Tässä tilanteessa Marinilla voisi hyvinkin olla kiinnostusta ryhtyä Sdp:n presidenttiehdokkaaksi. Sdp nimeää presidenttiehdokkaansa vasta eduskuntavaalien jälkeen alkusyksystä 2023. Jos Sanna Marin tulisi valituksi presidentiksi, hän olisi tuolloin 38-vuotiaana Suomen historian nuorin presidentti. Ajatusleikkinä voi pohtia, että jos Marin istuisi kaksi kautta presidenttinä, hän olisi kausiensa päättyessä vuonna 2036 vasta 50-vuotias. Kausiensa päättyessä 50-vuotias eläkeläispresidentti Marin olisi edelleen Suomen historian toiseksi nuorin presidentti. Vain Lauri Kristian Relander on ollut presidenttinä häntä nuorempi. Relander oli kautensa alussa vuonna 1925 41-vuotias.Marinin presidenttihaluista on vaikea sanoa mitään varmaa. Jos Marin ei pyri presidentiksi, Ilta-Sanomien kyselyssä toiseksi suosituin demari on Jutta Urpilainen (sijalla 8). Ilta-Sanomien presidenttikyselyn suurin uutinen oli se, että viidenneltä sijalta löytyi todellinen yllätysnimi, Ulkopoliittisen instituutin johtaja Mika Aaltola. Aaltola on Ukrainan sodan aikana ollut julkisuudessa hyvin näkyvä kommentaattori. Jossain vaiheessa keväällä tuntui, että Aaltola oli muuttanut asumaan Ylen A-studioon. Aaltolalla ei ole minkään puolueen jäsenkirjaa. Ja siksi hänen ehdokkuuttaan voi pitää hyvin epätodennäköisenä. Vaikka Martti Ahtisaari tuli vuoden 1994 presidentinvaaleihin Sdp:n ehdokkaaksi päivän politiikan ulkopuolelta, hän oli kuitenkin vuosikymmeniä ollut puolueen jäsen ja tunnettu hahmo puolueessa. Aaltolalla ei ole mihinkään puolueeseen näin selvää kytköstä. Presidentinvaali on henkilövaali. Mutta samalla se on puolueille laajempi profiloitumisen paikka, jonka avulla yritetään saada nostetta koko puolueelle. Toisiko Mika Aaltolan kaltainen sitoutumaton ehdokas esimerkiksi Sdp:lle tai kokoomukselle tällaisen nosteen? Ei välttämättä.Presidentinvaaleissa puolueet tarvitsevat ihmisiä talkootöihin kampanjoimaan ehdokkaan puolesta. Samalla saadaan väkeä aktivoitua ja sitoutettua puolueeseen.  Puolueväkeä voi olla vaikea houkutella uurastamaan ulkopuolisen eteen. Pidänkin hyvin epätodennäköisenä, että Mika Aaltola nähdään ehdokkaana. Mutta mistäpä sen tietää. Olinhan väärässä myös presidenttikyselyiden kiinnostavuuden suhteen. Oikaisu 27.5.2022 kello 13.27: Tekstissä luki virheellisesti, että presidentti Relander oli kautensa alussa vuonna 2025 41-vuotias. Hän aloitti kautensa vuonna 1925. Lisäksi tarkennettu sitä, että IS:n kyselyssä vastaajat valitsivat heille tarjotusta nimilistasta henkilöt joita he voisivat kuvitella äänestävänsä.",3
355,"Saarikolta kysyttiin valinnan jälkeen tiedotustilaisuudessa, miten hän aikoo repivän puheenjohtajataiston jälkeen yhdistää puolueen.Saarikko vastasi sanomalla, että ei se puolue kovin yhtenäinen ollut ennen puheenjohtajataistoakaan. Saarikko epäili, että koko taistoa tuskin olisi nähty, jos keskusta olisi ollut yhtenäinen.Eikä keskusta varmasti tule olemaan yhtenäinen myöskään Saarikon johdossa. Todennäköisesti eripura vain lisääntyy. Se ei kuitenkaan ole välttämättä ongelma, jos puoluejohtaja pystyy elämään sen kanssa – ja mahdollisesti jopa kanavoimaan sitä rakentavaan suuntaan.Riitely on rakentavaa silloin kuin osapuolet pohjimmiltaan luottavat toisiinsa.Luottamuksellisen ilmapiirin rakentaminen edellyttää puoluejohtajalta vahvaa johtajuutta. Vielä ei ole nähty, löytyykö sitä Saarikolta.Saarikon ajatus keskusta-liitosta tuntuu yllättävältä, mutta kun sitä hieman miettii, ei se välttämättä olekaan.Se edustaa itse asiassa sitä, mitä keskusta on aina ollut.Koska keskustalla ei ole valmiiksi annettuna isoa sosialismin kaltaista ideologista kehystä, puolueessa on läpi historian ollut erilaisia kilpailevia aatteellisia ryhmittymiä. Aikoinaan puhuttiin alkiolaisuudesta, kalliolaisuudesta, pykäläläisyydestä ja sunilalaisuudesta. Sittemmin on ollut K-linjaa ja city-liberaaleja ja ties mitä.Keskustan dna rakentuu riitelystä.Keskusta kärsi vuoden 2019 eduskuntavaaleissa historiallisen rajun tappion. Jälkikäteen keskustalaiset ovat nostaneet tappion yhdeksi keskeiseksi syyksi sen, että puolueen sisäinen keskustelu tukahdutettiin. Juha Sipilän johtamassa keskustassa eriäviä mielipiteitä ei kuulemma kuunneltu.Moni pitkän linjan keskustalainen turhautui.Aatteellinen vääntäminen on puolueen olemassaolon edellytys. Jos puolueväki ei jaksa enää riidellä keskenään, se tarkoittaa, että he eivät välitä. Ja apatia tappaa puolueen.Saarikko yrittää nyt estää tämän. Hän aikoo estää sen kannustamalla keskustalaisia kertomaan eriävät näkemyksensä. Hän aikoo yrittää pelastaa puolueen rakentavalla riitelyllä.Annika Saarikko keskustan puoluekokouksessa lauantaina. Kuva: Rio Gandara",3
356,"Kokoomuksen kannatus nousi lähes ennätystasolleen ja keskusta notkahti. Näin uutisoitiin torstaina Ylen kannatuskyselyn tuloksia.Ja näinhän se on.Ylen kyselyssä kokoomuksen kannatus nousi 1,8 prosenttiyksikköä peräti 25,9 prosenttiin.Keskusta puolestaan laski 1,4 prosenttiyksikköä 12,1 prosenttiin.Kokoomus ja keskusta pitävät siis ensi viikolla puoluekokouksiaan hyvin erilaisissa tunnelmissa. Kokoomuslaiset bilettävät Kalajoella beach partyissä, keskustalaiset kärsivät eksistentiaalista tuskaa Lappeenrannassa.Lue lisää: Ylen kannatuskysely: Kokoomus yhä suosituin puolue, vasemmistoliitto petrasi vihreiden kustannuksellaKannatusmuutokset eivät kuitenkaan välttämättä aina ole kannatuskyselyn olennaisin asia. Aina joskus kyselyissä ratkaisevampaa saattaa olla se, että jokin asia pysyy ennallaan. Tässä tapauksessa ennallaan on pysynyt perussuomalaisten kannatus.Perussuomalaisten kannatus oli Ylen kyselyssä 14,9 prosenttia. Siinä oli muutaman kymmenyksen nousu toukokuuhun verrattuna. Kiinnostavaa on kuitenkin se, että perussuomalaisten kannatus on pyörinyt koko kevään 15 prosentin paikkeilla tai vähän alle.Eduskuntavaaleihin on vielä 10 kuukautta aikaa ja paljon ehtii tapahtua. Kokoomuksen kannatus todennäköisesti tasaantuu ja perussuomalaisten saattaa vahvistua, jos syksyllä politiikassa päästään kunnolla puimaan bensan hinnan nousua ja EU:n kaavailemia uusia tukipaketteja.Mutta pysähdytään silti tähän hetkeen. Nämä kannatusluvut nimittäin luovat hyvin kiinnostavan tilanteen. Tarjolla on poikkeuksellisen monta vaihtoehtoa seuraavan hallituksen pohjaksi.Pääministeri Alexander Stubbin (kok) hallitus nimitettiin 24.6.2014. Kuva: Antti HämäläinenViime kuukausina politiikan spekulantit ovat pitäneet todennäköisimpänä vaihtoehtona sinipunahallitusta, jossa olisivat kokoomus, Sdp, vihreät ja Rkp.Mutta itse asiassa näiden kannatuslukujen valossa myös porvarihallitus voisi hyvinkin tulla kyseeseen. Siinä olisivat kokoomus, perussuomalaiset, keskusta ja mahdollisesti Rkp.Myös nykyinen hallituspohja (Sdp, keskusta, vihreät, vasemmistoliitto ja Rkp) saisi enemmistöhallituksen kasaan. Mutta näillä näkymin Sdp ei ole voittamassa vaaleja.Ja sitten on vielä yksi vaihtoehto, josta etenkin kokoomuslaiset ovat viime aikoina intoilleet. Siinä hallituspohja olisi sama kuin aikoinaan Matti Vanhasen (kesk) kakkoshallituksessa eli keskusta, kokoomus, vihreät ja Rkp. Erona Vanhasen kakkoseen olisi tietysti se, että nyt pääministeri olisi kokoomuksesta.Matti Vanhasen toinen hallitus vannoi valansa 19.4. 2007 ja käveli presidentinlinnaan. Kuvassa edessä elinkeinoministeri Mauri Pekkarinen (kesk), viestintäministeri Suvi Lindén (kok), puolustusministeri Jyri Häkämies (kok), ympäristöministeri Paula Lehtomäki (kesk) ja ulkoministeri Ilkka Kanerva (kok). Kuva: Peter JanssonVanhasen kakkoshallituksen kokoomusvetoinen retroversio ei ole ihan hatusta vetäisty idea. Monet kannatushuumassa olevat kokoomuslaiset eivät nimittäin suurin surminkaan haluaisi Sdp:n kanssa samaan hallitukseen. Sen verran karvaita ovat muistot demareista Kataisen/Stubbin hallituksen ajoilta vuosilta 2011–15.Siksi monet kokoomuslaiset ovat ryhtyneet rummuttamaan tämän “vanhasvaihtoehdon” puolesta.Kun katsoo yllä olevia hallituspohjaspekulaatioita, niistä vain yhdessä on mukana perussuomalaiset. Syynä on se, että puolueen kannatus jumittaa 15 prosentissa – näin ollen enemmistöjä on helpompi rakentaa myös ilman sitä. Toinen hallitusvaihtoehtoihin vaikuttava asia on tietysti kokoomuksen iso etumatka kyselyissä. Jos kokoomus todella voittaisi vaalit isolla marginaalilla seuraavaan, se tietysti toisi sille vahvemman mandaatin toimia hallitusneuvotteluissa.Sillä olisi vahvempi selkänoja esittää omia vaatimuksiaan seuraavan hallituksen ohjelmaan. Ja se pääsisi kilpailuttamaan hallituskumppaneita. Kokoomus halunnee seuraavassa hallituksessa tehdä esimerkiksi isoja muutoksia työlainsäädäntöön, mikä ei välttämättä ole helppoa Sdp:n kanssa. Toisaalta se haluaa muun muassa lisätä työperäistä maahanmuuttoa ja poistaa työvoiman saatavuusharkinnan, mikä ei ole helppoa perussuomalaisten kanssa.Moni kokoomuslainen uskookin, että “vanhasvaihtoehto” olisi paras kokoonpano saada kokoomuksen tavoitteita läpi.Tässä suunnitelmassa on kuitenkin yksi ongelma: keskusta.Sen hallitushalut voivat olla vähäiset – oli kokoonpano ja vaalitulos melkein mikä tahansa. Keskustassa on kovat paineet, että puolue jäisi oppositioon kasaamaan itseään seuraavalla vaalikaudella.Jos näin käy, silloin hallituspohjavaihtoehdot ovat taas aika vähissä. Niitä olisi oikeastaan vain yksi – eli se monen kokoomuslaisen kammoama sinipuna.",3
357,"Keskiviikkona hallitus pääsee vastaamaan opposition välikysymykseen EU:n ennallistamisasetuksesta. Tiedossa on rapsakka keskustelu, sillä hallituksen rivit ovat täysin sekaisin.Sekava huomisesta keskustelustakin taitaa tulla – johtuen siitä, että EU:n ennallistamisasetus on ehkä maailman monimutkaisin asia. Astrofysiikasta, sosiaaliturvakomitean muistioista tai rakkaudesta voi löytyä jotain liki yhtä vaikeaa. Mutta uskallan väittää, että ennallistamisasetus on kaikkein monimutkaisin.Komission 80-sivuinen ennallistamisasetusesitys on nimittäin koukeroista lakikieltä, joka pursuaa kummallisia kirjainlyhenteitä, luontotyyppejä, termejä ja laskelmia. Niistä on hyvin vaikea saada mitään tolkkua.Ennallistamisasetuksesta onkin täysin mahdotonta saada aikaiseksi  ymmärrettävää poliittista debattia. Siksi välikysymyskeskustelussa todennäköisesti puhutaankin aidan sijaan aidanseipäistä.Puhutaan toissijaisuushuomautuksesta. Tai siis siitä, että hallitus ei tehnyt sitä ajoissa.Metsäpolitiikka on alue, jota ei ole määritelty kuuluvaksi EU:n toimivaltaan. Unionilla on kuitenkin sanomista metsiin liittyviin asioihin ympäristö- ja ilmastopolitiikan kautta. Niin sanotun toissijaisuusperiaatteen mukaan EU voi toimia myös sellaisilla alueilla, joissa sillä ei ole yksinomaista toimivaltaa – jos jäsenmaat eivät itsekseen pysty saavuttamaan kyseisessä asiassa toiminnan tavoitteita.Komissio katsoo, että jäsenmaat eivät yksin pysty estämään luontokatoa sillä tavalla kuin EU:ssa on sovittu, esimerkiksi vuonna 2020 julkaistussa biodiversiteettistrategiassa. Siksi EU tulkitsee, että sillä on oikeus säätää ennallistamisasetus, jossa puututaan jäsenmaiden kansalliseen metsäpolitiikkaan.Opposition välikysymyksen keskeinen pointti on se, että Sanna Marinin (sd) hallituksen olisi pitänyt jättää ennallistamisasetuksesta toissijaisuushuomautus, jossa olisi todettu komission ehdotuksen menevän liian pitkälle kansallisen päätösvallan piiriin kuuluvan metsäpolitiikan puolelle. Niin Ruotsikin teki. Mutta Suomi ei.Lue lisää: Hallituksen syksyn suurin riita syntyi luonnon ennallistamisesta – Tästä on kyseLue lisää: Hallituspuolueiden kansanedustajat moittivat pääministeri Marinia: Sanat eivät vastaa tekojaKokoomuksen Sanni Grahn-Laasosen ensimmäisenä allekirjoittamassa välikysymyksessä kysytäänkin hallitukselta heti alkuun:Miksi hallitus ei vastustanut sitä, että jäsenmaiden kansalliseen päätösvaltaan kuuluvaan metsäpolitiikkaan laaditaan näin yksityiskohtaisia velvoitteita määräävää EU-lainsäädäntöä? Miksi Suomi ei ottanut Ruotsin tavoin heti alkuun kielteistä kantaa EU-komission esitykseen ennallistamisasetuksesta?Ne ovat hyviä kysymyksiä. Etenkin kun hallitus sai oman kantansa ennallistamisasetukseen valmiiksi vasta niin myöhään alkusyksystä, että toissijaisuushuomautuksen takaraja oli jo umpeutunut.”Mikä merkitys on sillä, että Suomi ei jättänyt alkusyksyllä toissijaisuushuomautusta?Toissijaisuushuomautuksen tekeminen on kuitenkin eduskunnan asia. Eduskunnan suuren valiokunnan puheenjohtaja Satu Hassi (vihr) muistutti tiistaina Twitterissä, että ennallistamisasetusta käsiteltiin ensimmäisen kerran suuressa valiokunnassa 29. kesäkuuta – joten kokoomuksella olisi halutessaan ollut hyvin aikaa aloittaa huomauksen valmistelu komissiolle. Grahn-Laasonen puolestaan viittasi suuren valiokunnan vuonna 2010 antamaan lausuntoon, jonka mukaan eduskunnan tulisi valmistella mahdolliset kannanottonsa toissijaisuusasioissa yhdessä valtioneuvoston kanssa. Koska hallituksen kanta myöhästyi Grahn-Laasosen mukaan 12 viikkoa, tällaista huomautusta ei voitu yhdessä tehdä.“Suomi myöhästyi toissijaisuushuomautuksen jättämisestä hallituksen sisäisten ristiriitojen, viivyttelyn, kesälomailun (?) ja EU-politiikan johtamisen selkeiden laiminlyöntien takia”, Grahn-Laasonen kirjoitti Twitterissä.Ei mennä nyt sen syvemmälle siihen, myöhästyikö hallitus vai ei. Siitä kuullaan keskiviikon välikysymyskeskustelussa varmasti ihan riittävästi jankkausta.Kysytään sen sijaan, mikä merkitys on sillä, että Suomi ei jättänyt alkusyksyllä toissijaisuushuomautusta.Lue lisää: Oppositio syyttää hallitusta viivyttelystä luonnon ennallistamisasetuksessa: ”Ei Suomea voi näin johtaa”Lue lisää: Hallituksen kohtalo on nyt keskustan eduskuntaryhmän käsissä: Välikysymysriidassa alustava sopu, mutta ryhmä ei ole hyväksynytLopputulokseen se ei todennäköisesti juurikaan vaikuta.Käytännössä komissiolla on nimittäin takanaan vahva poliittinen ja juridinen tuki sille, että luontopolitiikkaa pitäisi voida hoitaa unionissa yhteisesti. Ruotsin huomautus ei tätä asiaa muuta. Eikä lopputulosta olisi muuttanut sekään, jos Suomi olisi tehnyt samanlaisen.Komissio pystyy siis määrittämään ennallistamisasetuksen yhteistä lainsäädäntöä vaativaksi. Onkin hyvin todennäköistä, että ennallistamisasetus etenee ja hyväksytään. Näin ollen se tulee myös Suomen lainsäädännöksi. Suomen kannalta olennaista onkin se, miten asetusehdotusta pystytään muuttamaan ennen kuin jäsenmaat sen hyväksyvät.Suomen vaikuttamismahdollisuuksia saattaa lisätä se, että Suomi ei sanonut asetukselle Ruotsin tapaan etukäteen kategorisesti ei. Tai ainakin tämän argumentin hallitus varmaankin huomenna esittää välikysymyskeskustelussa.Joka tapauksessa Suomen vaikuttamisen todellinen paikka on vasta edessä. Ja jos Suomen kohtuuttomilta tuntuvat kustannukset eivät laske, silloin on todenteolla syytä kritisoida hallitusta. Tosin poliittinen vastuu ei välttämättä ulotu ennallistamisasetuksen hyväksymiseen asti, sillä nykyisen hallituksen kausi loppuu ennen sitä kevään eduskuntavaalien jälkeen. Vihreät on nostanut metsäteollisuuden “lobbauskoneiston” yhdeksi pääpiruksi kokoomuksen rinnalle ennallistamiskiistassa. Vihreiden puheenjohtajan Maria Ohisalon mukaan Metsäteollisuus on harjoittanut ”aivan käsittämätöntä pelottelua” asiassa.Lue lisää: Maria Ohisalo syyttää Suomen metsäteollisuutta ”käsittämättömästä pelottelusta”Metsäteollisuus ry ei kuitenkaan omassa kannanotossaan nostanut lainkaan esille toissijaisuushuomautusta.Metsäteollisuuden metsäjohtajan Karoliina Niemen mukaan Suomen ja Ruotsin yhteistyö ennallistamisasetusta koskevassa edunvalvonnassa on sinänsä ensiarvoisen tärkeää. Hänestä olisi siis ollut hyvä, että Suomi olisi toiminut ajoissa ja jättänyt toisen metsäisen maan Ruotsin rinnalla toissijaisuushuomautuksen.”Ennen kaikkea se olisi ollut yhteinen toimi, Suomi ja Ruotsi yhdessä”, hän muotoilee.Toissijaisuushuomautus on Niemen mukaan osoitus kansallisen metsäpolitiikan puolustamisesta, mutta se ei hänen mielestään kuitenkaan sellaisenaan riitä. On tartuttava myös asetuksen yksityiskohtiin. Niemen mukaan toissijaisuus on myös osin haasteellinen, koska komissiolla on niin vahva yhteisen ympäristöpolitiikan tuki. Hän kertoo keskustelleensa asiasta erään komission virkamiehen kanssa.”Joo, joo, kyllä metsäpolitiikka on kansallista. Mutta lahopuu on yhteistä luontopolitiikkaa”, virkamies oli Niemen mukaan todennut.Tämä nimettömän virkamiehen lausunto tiivistää asetelmat hyvin. Vaikka Ruotsi ja Suomi miten puolustavat kansallista metsäpolitiikkaansa, komissio tarkastelee asiaa eri kulmasta, luontokadon vinkkelistä.”Metsäteollisuuden keskeinen pointti on se, että nykyinen komissio on historiallisen vihreä.Päätin itsekin antautua Metsäteollisuuden lobbauskoneiston pelottelun kohteeksi, joten menin Karoliina Niemen kanssa lounaalle.Hän esitteli Powerpoint-kalvoja, joiden otsikossa puhutaan ”metsää koskevien EU-aloitteiden tsunamista”.Metsäteollisuuden keskeinen pointti onkin se, että nykyinen komissio on historiallisen vihreä. Ja että se on jättänyt historiallisen paljon – siis kuin tsunami – metsiä koskevia aloitteita. Ennallistamisasetus on vain yksi monien joukossa.Nykyinen komissio julkaisi vuonna 2020 biodiversiteettistrategian, jossa esitetään EU:n maa-alueesta suojeltavaksi 30 prosenttia. Vuonna 2021 komissiolta tuli uusi metsästrategia.Näiden strategisten sateenvarjojen alla komissiolta on tullut lukuisia esityksiä: Maatalouspolitiikan CAP-ohjelma, uusiutuvan energian direktiivi, maankäyttöä, maankäytön muutosta ja metsätaloutta koskeva LULUCF-asetus, kestävää rahoitusta koskeva taksonomia-luokittelujärjestelmä, metsäkatoa koskeva asetus ja ennallistamisasetus. Nykyisen komission kaudella on tulossa vielä lainsäädäntöesityksiä metsien monitoroinnista ja maaperän terveydestä.Välikysymyskeskustelussa tullaan kuitenkin todennäköisesti keskittymään pitkälti ennallistamisasetuksen toissijaisuushuomauksen puuttumiseen.Siksi se tuntuu aidanseipäältä.Vaikka toki on syytä kiinnittää huomiota hallituksen EU-vaikuttamisen tasoon, siitä olisi syytä puhua laajemminkin kuin vain yhden puuttuvan toissijaisuushuomautuksen kautta. Karoliina Niemi kysyi perjantaina Twitterissä maa- ja metsätalousministeri Antti Kurviselta (kesk) ja ympäristöministeri Maria Ohisalolta, onko tulossa jonkinlainen kokonaisarvio kaikkien EU:n metsälinjausten yhteisvaikutuksista Suomen metsiin. Kansallinen metsäneuvosto oli esittänyt tällaisen tekemistä kesällä 2021.Kumpikaan ministeri ei vastannut Niemelle. Oikaisu 9.11. kello 9.30: Tarkennettu muotoilua siitä, että metsäpolitiikkaa ei ole määritelty kuuluvaksi EU:n toimivaltaan. Aiemmin kirjoituksessa todettiin, että EU:lla ei ole mitään sanomista metsäpolitiikassa. Nyt siihen on tarkennettu, että EU voi kuitenkin vaikuttaa metsiin liittyviin asioihin ilmasto- ja ympäristöpolitiikan kautta.  Lue lisää: Luonnon ennallistamisen ison kustannusarvion takana ovat osin Suomen omat laiminlyönnitLue lisää: Ohisalon olisi ”hyvä katsoa peiliin”, MTK:n puheenjohtaja vastaa ministerin pelottelusyytöksiinLue lisää: Sdp:n edustajat lipesivät hallituksen linjasta luonnon ennallistamisessa – näin varapuheenjohtaja Niina Malm selittää",3
358,"Puheenjohtajaehdokas Ossi Tiihonen. No niin, nyt hänen nimensä on mainittu valtamediassa.54-vuotias Tiihonen on yrittäjä ja ensimmäisen kauden perussuomalainen valtuutettu Lohjalta. Hän pyrkii puolueensa puheenjohtajaksi elokuun puolivälissä Seinäjoella järjestettävässä puoluekokouksessa.Kuluvalla viikolla Tiihonen valitti konservatiivisen Oikea media  -verkkolehden haastattelussa, että valtamedia on järjestelmällisesti ”salannut” hänen puheenjohtajaehdokkuutensa. Hänestä ei ole kuulemma tehty haastatteluja tai esittelyjä. Ei positiivisia eikä negatiivisia. Ei mitään.Tiihonen ihmettelee median vaikenemista, koska hän ilmoittautui puheenjohtajaehdokkaaksi ensimmäisenä jo 28. helmikuuta. Silti valtamedian jutuissa ei ole kerrottu hänen edes olevan ehdolla.Varhainen ilmoittautuminen kisaan kertoo ehkä innokkuudesta – mutta voi sen nähdä toisinkin. Esimerkiksi eräs perussuomalaisten vaikuttaja arveli taustakeskustelussa Tiihosen aikaisen ilmoittautumisen syynä saattaneen olla huoli siitä, että hänet oltaisiin muuten voitu erottaa puolueesta. Sen verran sameiden koronarokote- ja vaalivilppisalaliittojen syövereissä Tiihonen nykyään liikkuu.Puheenjohtajaehdokasta ei nimittäin oikein voi erottaa puolueesta.Mutta kyllä Tiihonen on mainittu valtamediassa ennen tätäkin kirjoitusta. Yle julkaisi heinäkuun puolivälissä perussuomalaisille vaikuttajille tekemänsä kyselyn, jossa tiedusteltiin ketä he kannattavat seuraavaksi puheenjohtajaksi. Kyselyyn vastasi noin 90 kansanedustajaa, puoluehallituksen ja -valtuuston jäsentä ja piirijohtajaa. Kansanedustaja Riikka Purra oli kyselyssä aivan ylivoimainen. Purraa toivoi puolueen johtoon peräti 65 prosenttia vastanneista.”Puheenjohtajaehdokasta ei oikein voi erottaa puolueesta.Kakkonen oli kansanedustaja Sakari Puisto, jota kannatti 14 prosenttia vastanneista. Joukko muita perussuomalaisten kansanedustajia sai prosentin tai kahden kannatuksen.Jutussa erikseen mainittiin, että ilmoittautuneista ehdokkaista Ossi Tiihonen ei saanut ”lainkaan kannatusta”.Puolue-eliitille tehty kysely ei välttämättä kerro puheenjohtajakisan tilanteesta koko kuvaa. Syynä on se, että muista puolueista poiketen perussuomalaisten puoluekokoukseen voivat osallistua kaikki puolueen jäsenet. Ja kaikki paikalle tulleet pääsevät äänestämään puheenjohtajasta.Näin ollen lopputuloksen ennakoiminen on vaikeampaa kuin monen muun puolueen puoluekokouksessa, jossa äänivaltaa käyttävät etukäteen nimetyt puoluekokousedustajat.Arvaamattomuus nähtiin hyvin perussuomalaisten vuoden 2017 puoluekokouksessa, jossa Jussi Halla-aho valittiin puolueen uudeksi puheenjohtajaksi. Halla-ahon valinta ei sinänsä ollut suuri yllätys – mutta sen ylivoimaisuus oli.Väistyvä puheenjohtaja Timo Soini yritti ajaa seuraajakseen Sampo Terhoa, mutta Halla-aho sai jo ensimmäisellä äänestyskierroksella yli puolet äänistä. Ennen kokousta oli sosiaalisessa mediassa järjestelmällisesti masinoitu paikalle Halla-ahon kannattajia. Halla-ahon valinnan jälkeen puoluekokousväki äänesti halla-aholaisia ehdokkaita myös kaikkiin kolmeen varapuheenjohtajan tehtävään. Vanha valta putsattiin siis täysin pois puoluejohdosta. Tänä kesänä internetissä on liikkunut huhuja siitä, että Tiihonen olisi masinoimassa kokouspaikalle bussilasteittain kannattajiaan. Sosiaalisessa mediassa Tiihosta on puffattu innolla. Putin-mielisenä pidetty dosentti Johan Bäckman arvioi Twitterissä  Tiihosen olevan ”puheenjohtajakisan ennakkosuosikki”. Tiihonen on julkaissut nettisivuillaan listan ”Tiihonen linjalla” olevista muista puheenjohtajaehdokkaista. Heitä ovat Teuvan kunnanvaltuutettu Eliisa Panttila, joka pyrkii toiseksi varapuheenjohtajaksi. Sekä kolmannen varapuheenjohtajan paikkaa tavoitteleva Ville-Veikko Elomaa.Voisivatko 2017 tapahtumat toistua elokuun puolivälissä Seinäjoen puoluekokouksessa? Eivät, vastaavat jututtamani perussuomalaiset. Heidän mukaansa Tiihosen edustama rokotevastaisuus on perussuomalaisissa marginaalissa. Perussuomalaisista ei siis näillä näkymin ole tulossa amerikkalaisen Qanon-salaliittoteorian poliittista siipeä.Perussuomalaisten Seinäjoen-puoluekokouksesta on joka tapauksessa tulossa poikkeuksellinen. Se ei kuitenkaan välttämättä johdu Ossi Tiihosesta vaan sopuisuudesta. Yleensä kun jonkun puolueen puheenjohtaja vaihtuu, se ainakin jossain määrin muuttaa puolueen linjaa. Tällä kertaa sekä Riikka Purra että Sakari Puisto ovat toistelleet, että puolue jatkaisi heidän johdollaan tismalleen Jussi Halla-ahon viitoittamalla tiellä.Tämä on poikkeuksellista, sillä yleensä aina puheenjohtajaehdokkaat yrittävät profiloitua lupaamalla muutosta. Mutta toisaalta jatkuvuuden korostaminen on ymmärrettävää, sillä Jussi Halla-ahon suosio puolueessa on vankka. Sitä paitsi Purra ja Puisto ovat molemmat aiemmin työskennelleet perussuomalaisten puoluetoimistolla poliittisina suunnittelijoina, joten he ovat olleet vaikuttamassa puolueen nykyisiin linjauksiin. Perussuomalaisten vallanvaihto näyttää siis sujuvan ilman suurta draamaa. Silti Tiihonen saattaa aiheuttaa kokouksessa härdellin. Viime viikkoina Twitterissä nimimerkillä esiintyvät trollit ovat rienanneet Riikka Purraa muun muassa Nato-jäsenyyden, pakkoruotsin ja rokotepassin kannattamisesta. Siitäkin huolimatta, että Purra itse kiistää kannattavansa mitään näistä. Ossi Tiihosen esittämään somekritiikkiin Purra ei ole reagoinut. Poikkeus nähtiin alkuviikosta, kun Tiihonen syytti Purraa väärän tiedon levittämisestä puoluekokouksen ilmoittautumisten suhteen. Siihen Purra vastasi.”Hyvä Ossi Tiihonen”, Purra aloitti viileän kohteliaasti. Purra toivotti Tiihoselle tsemppiä ja reilua kisaa, ”jossa keskitytään omaan linjaan eikä toisten panetteluun ja parjaamiseen.”Oikea Media -julkaisun Tiihos-haastattelussa kerrottiin ”kentältä kuuluneista hurjista arvioista”. Jos Tiihosta ei valita puolueen johtoon, niin näiden ”hurjien arvioiden” mukaan perussuomalaisia siirtyy Ano Turtiaisen Valta kuuluu kansalle -puolueeseen. Kansanedustaja Ano Turtiainen erotettiin perussuomalaisista helmikuun lopussa. Pari päivää myöhemmin Ossi Tiihonen ilmoittautui perussuomalaisten puheenjohtajaehdokkaaksi.Riikka Purran valinta perussuomalaisten johtoon olisi historiallinen tapahtuma, sillä hän olisi puolueen ensimmäinen naispuheenjohtaja.Samalla katseet kääntyisivät vääjäämättä kokoomukseen. Kokoomus olisi silloin nimittäin ainoa eduskuntapuolue, jolla ei koskaan ole ollut naispuheenjohtajaa. (Liike Nytilläkään ei ole ollut, mutta se on toiminut puolueena vasta pari vuotta, kokoomus yli vuosisadan.)Kokoomus erottuu muista puolueista myös siten, että se on Liike Nytin ohella ainoa eduskuntapuolue, jonka säännöissä ei ole määritelty minkäänlaisia sukupuolikiintiöitä johtotehtäviin. Demo Finlandin tekemän selvityksen mukaan seitsemällä eduskuntapuolueella yhdeksästä on säännöissä määritelty sitovia numeroin ilmaistuja tavoitteita tasa-arvon suhteen. Kokoomuksen säännöissä esitetään tasapuolisen sukupuolijakauman huomioimista puoluejohdon henkilövalinnoissa, mutta tämä on vain toive. Sitovia määräyksiä tai prosenttilukuja sen säännöissä ei ole.Perussuomalaisten säännöissä sukupuolikiintiö koskee puolueen kolmea varapuheenjohtajaa, joista ainakin yhden tulee olla nainen ja yhden mies.Seinäjoen puoluekokouksessa sääntöjä on kuitenkin tarkoitus uudistaa. Kokoukselle annettavan pohjaesityksen mukaan varapuheenjohtajia koskeva sukupuolikiintiö oltaisiin poistamassa säännöistä.Näin perussuomalaiset tulisivat tasa-arvoasioissa kokoomuksen kanssa samoille linjoille. Mutta mahdollisesti kuitenkin naispuheenjohtajan johdolla.",3
359,"Politiikassa asetelmat muuttuvat toisinaan hyvinkin nopeasti. Jonkin yllättävän tapahtuman takia palikat lentävät uuteen asentoon ja tilanne näyttää ihan muulta kuin hetkeä aiemmin.Tämä konkretisoituu hyvin Helsingin kokoomuksen lokakuussa Taloustutkimuksella teettämässä alueellisessa kuntavaalikyselyssä. Sitä ei ole julkaistu, mutta HS on nähnyt sen tulokset.Helsingin kokoomus sai tutkimuksen käyttöönsä pari viikkoa sitten. Todennäköisesti tulokset herättivät silloin kokoomuksessa huolta – mutta samalla myös tyytyväistä hyrinää.Kyselyn mukaan kokoomus ja vihreät ovat Helsingissä käytännössä tasoissa. Jos kuntavaalit olisivat nyt, vastaajista 24 prosenttia ilmoitti äänestävänsä kokoomusta. Vihreät oli himpun verran edellä 24,3 prosentilla.Desimaaleihin ei kuitenkaan kannata tuijottaa, sillä otos oli vain reilu tuhat vastaajaa. Virhemarginaali on siis iso.Huolta kokoomuksessa varmasti herätti se, että kyselyn tulos oli kokoomuksen osalta neljä prosenttiyksikköä alempana kuin vuoden 2017 kuntavaaleissa. Vihreiden tulos oli kutakuinkin sama kuin edelliskerralla.Vihreillä onkin vankka usko siihen, että puolueella on hyvät mahdollisuudet olla suurin puolue kuntavaaleissa Helsingissä. Olihan vihreät suurin puolue Helsingissä myös viime vuoden eduskunta- ja eurovaaleissa.Tyytyväistä hyrinää kokoomuksessa kuitenkin herätti pormestarikisa.Olihan puolueen pormestarin Jan Vapaavuoren suosio todella vankka. Peräti 69,1 prosenttia vastaajista toivoi kyselyssä Vapaavuoren jatkavan pormestarina.Vapaavuoren vetoavulla kokoomuslaiset uskoivat päihittävänsä vihreät. Keräsihän Vapaavuori viimeksi peräti 29 745 ääntä, joka oli kaikkien aikojen ennätys. Hän tuskin olisi tällä kertaa päässyt näin korkeisiin lukemiin, mutta olisi varmasti kerännyt kokoomukselle ääniä myös ihmisiltä, jotka eivät muuten äänestäisi kokoomusta.Mutta.Viime sunnuntaina Vapaavuori ilmoitti HS:n haastattelussa, että ei lähde ehdolle kuntavaaleissa – eikä siis hae jatkokautta pormestarina.Kokoomuksen kuntavaaliasetelmat menivät siis kerta heitolla uusiksi. Hyrinä hyytyi.Kokoomuslaisten huolta varmasti lisää myös se, että kyselyssä tiedusteltiin miten houkuttelevana vastaaja piti eri puolueiden äänestämistä. Vihreiden äänestämistä piti erittäin tai melko houkuttelevana 60,9 prosenttia vastaajista. Sdp:llä luku oli 50,1 prosenttia.Kokoomuksen äänestäminen houkutteli 43,3 prosenttia vastaajista.Vapaavuoren väistymisilmoituksen jälkeen kokoomuslaiset ovat taustakeskusteluissa vakuuttaneet, että homma on hanskassa ja puolueelta löytyy ”kovan luokan pormestariehdokas”.Olen yrittänyt miettiä, kuka tällainen ehdokas voisi olla – mutta hankala on keksiä. Mutta ehkäpä kokoomuksella tosiaan on joku pormestarivaltti takataskussaan.Perjantaina perussuomalaiset lisäsi kokoomuksen ahdinkoa, kun puolueen puheenjohtaja Jussi Halla-aho ilmoittautui mukaan pormestarikisaan.Se oli taktisesti harkittu veto.Lue lisää: Jussi Halla-aho lähtee Helsingin pormestarikisaan: ”Haluamme tarjota uskottavan vaihtoehdon sille, joka on aiemmin äänestänyt kokoomusta”En tiedä haluaako Halla-aho tosissaan Helsingin pormestariksi – tuskinpa vain. Perussuomalaisten puheenjohtajan tavoitteena lienee pikemminkin nostaa puolueensa vuoden 2023 eduskuntavaaleissa suurimmaksi puolueeksi ja päästä pääministeriksi.Halla-ahon riski tulla valituksi Helsingin pormestariksi onkin käytännössä olematon. Perussuomalaisten kannatus Helsingissä on selvästi muuta maata alempana.Halla-aho ilmoittautuikin pormestarikisaan kerätäkseen puolueelleen maksimaalisesti huomiota ja sen myötä ääniä.Perussuomalaisten kannatus todennäköisesti nousee kevään kuntavaaleissa myös Helsingissä. Taloustutkimuksen kyselyssä kovimmassa nosteessa olivat Sdp ja perussuomalaiset.Perussuomalaisille kysely povasi 10,6 prosentin kannatusta, joka on neljä prosenttiyksikköä enemmän kuin neljä vuotta sitten.Sdp:tä äänestäisi kyselyn mukaan 18,4 prosenttia, kun viimeksi vaaleissa se sai 13,8 prosenttia. Sdp:n Helsingin piiri intoutuikin perjantaina hehkuttamaan Twitterissä puolueen kannatusnousua.Sdp:n käyttämä luku 19 prosenttia lienee samaisesta Taloustutkimuksen alueellisesta kyselystä kuin kokoomuksen tutkimus. 0,6 prosenttiyksikön ero johtunee siitä, että Sdp käyttää painotettua kannatuslukua, johon on yhdistetty kolmen viime kuukauden kannatusluvut.Pormestarin valitsee vaalien jälkeen uusi kaupunginvaltuusto valtuutettujen ja varavaltuutettujen joukosta. Valituksi tulee se ehdokas, joka saa valtuustossa enemmistön taakseen.Pormestari tulee todennäköisesti suurimmasta puolueesta – mutta ei siis välttämättä. Saadakseen enemmistön kaikki puolueet tarvitsevat tukea muilta.Pormestarin valinta tuo kuntavaaleihin joka tapauksessa melkoisen lisäkierteen. Yhdistyyhän vaalissa henkilö- ja puoluevaali, ja jos muistelee neljän vuoden takaista, niin pormestarivaali tulee todennäköisesti viestimissä korostumaan.Kun katsoo Taloustutkimuksen kyselyä, voisi todeta, että tilanne on itse asiassa aika outo.Kyselyssä nimittäin testattiin Vapaavuoren suosiota pareittain erinäisiä haastajia vastaan. Vapaavuori päihitti kyselyssä vihreiden Anni Sinnemäen prosentein 56–30, Sdp:n Nasima Razmyarin 65–22, Jussi Halla-ahon luvuin 60–27, vasemmistoliiton Paavo Arhinmäen luvuin 66–19 ja Liike Nytin Hjallis Harkimon luvuin 71-16.Vaikka selvä enemmistö vastaajista toivoi Vapaavuoren jatkavan pormestarina, silti vain 24 prosenttia vastaajista kertoo äänestävänsä kokoomusta.Se kertoo siitä, että kokoomuksen kannalta on todella ikävää, kun heillä ei ole kuntavaaleissa tällä kertaa Vapaavuoren vetoapua.Sen lisäksi se kertoo siitä, että helsinkiläiset eivät ehkä ole vielä kovin syvällisesti ehtineet paneutua kuntavaaleihin ja pormestarin valintatapaan.",3
360,"Umpisolmu. Se lienee kai paras analyysi eduskunnan tämänhetkisestä tilanteesta. Farssi on toki myös hyvä ilmaisu. Mutta mennään nyt sillä umpisolmulla.Umpisolmun ominaispiirre on se, että sitä on hankala avata. Niin on myös perussuomalaisten jumittamaa elpymispakettikäsittelyä.Viimeisimmät käänteet ovat olleet niin vauhdikkaita, että harva politiikan seuraaja on pysynyt enää kärryillä siitä, mitä oikein tapahtuu.Torstain ja perjantain välisenä yönä elpymispaketin jarrutuskeskustelussa perussuomalaisten kansanedustaja Ville Vähämäki esitti lakiesityksen käsittelyn lykkäämistä kesäkuun loppuun.Öistä täysistuntoa johtanut varapuhemies Tarja Filatov (sd) kieltäytyi ottamasta lykkäämistä käsittelyyn, koska asian voi ”pöydätä” eli jättää pöydälle vain kerran. Näin eduskunnan kanslia on tulkinnut, ja Sdp on jo taktisesti käyttänyt tämän ainutkertaisen pöytäämiskortin.Perussuomalaiset on kuitenkin eduskunnan työjärjestyksen tulkinnasta toista mieltä. Sen tulkinnan mukaan eduskunta voi päättää saman asian pöydälle jättämisestä vaikka kuinka monta kertaa. Näin ollen perussuomalaisten eduskuntaryhmän puheenjohtaja Ville Tavio esitti Filatovin päätöksen viemistä eduskunnan perustuslakivaliokunnan käsiteltäväksi.Filatov keskeytti yöllä täysistunnon.Istuntoa jatkettiin perjantaina kello 13.30, jolloin eduskunnan oli määrä päättää, viedäänkö Filatovin päätös perussuomalaisten vaatimuksen mukaisesti perustuslakivaliokuntaan.Äänestystä ei kuitenkaan tullut, koska Filatov muutti kantaansa. Perjantain täysistunnossa ei enää äänestettykään Filatovin ratkaisun viemisestä perustuslakivaliokuntaan vaan siitä, pöydätäänkö asia perussuomalaisten esityksen mukaan kesäkuulle vai ei.Istuntotauon jälkeen eduskunnassa äänestettiin kello 15.20. Täysistunto päätti äänin 68–38, että asiaa ei lykätä, vaan käsittelyä jatketaan.Äänestyksen jälkeen perustuslakivaliokunnan puheenjohtaja, kansanedustaja Antti Rinne (sd) sanoi perustuslakivaliokunnan ottavan pöytäämissääntöjä koskevan epäselvyyden ratkaistavakseen mahdollisimman pian.Ja näin ollen keskustelu elpymispaketista jatkuu täysistunnossa. Ja jatkuu vielä vaikka kuinka pitkään. Puheenvuoroja on pyydetty taas paljon.Lue lisää: Eduskunta ajautui sekaannuksen tilaan elpymispaketistaPikantti yksityiskohta erikoisessa tapahtumavyöryssä on se, että perussuomalaiset näyttivät mahdollisesti saaneen torstaina idean toimintaansa ilmisoikeusjuristi Martin Scheininilta. Scheinin nimittäin esitti torstaina Twitterissä toimintatapaa, jonka perussuomalaiset sitten seuraavana yönä toteuttivat.Erikoista tämä on siksi, että aiemmin perussuomalaiset ovat suhtautuneet Scheininin ajatuksiin lähinnä raivoisan kriittisesti.Mutta tunteet alkavat jarrutuskeskustelussa nousta muutenkin pintaan. Sdp:n ryhmänjohtaja Antti Lindtman twiittasi perjantaiaamuna perussuomalaisten harjoittavan kiusanteosta puhemiehiä, eduskuntaa ja koko Suomen kansaa kohtaan.EU:n elpymispaketin yhteydessä nähty jarrutuskeskustelu ei ole ensimmäinen laatuaan eduskunnassa. Mutta silti se eroaa kaikista aiemmista.Vuonna 1935 aitosuomalaiset kansanedustajat kokoomuksesta, maalaisliitosta ja IKL:stä jarruttivat lakiesitystä ruotsinkielisten professorien määrästä. Ne onnistuivat lykkäämään äänestystä viidellä päivällä valtiopäivien päättymiseen.Kesäkuussa 1957 hallitus antoi lakiesityksen lapsilisien tilapäisestä leikkaamisesta. SKDL:n eduskuntaryhmä onnistui jarruttamaan äänestystä muutamalla päivällä yli lapsilisien maksupäivän, joten leikkaus ei toteutunut.Vuonna 1970 kokoomus ja liberaalit onnistuivat lykkäämään äänestystä yliopiston hallinnonuudistuksesta seitsemällä päivällä, joten siitä ei ehditty äänestää ennen valtiopäivien päättymistä.Vuonna 1994 joukko kansanedustajia keskustan Paavo Väyrysen johdolla halusi lykätä eduskunnan äänestystä Suomen EU-jäsenyydestä Ruotsin EU-kansanäänestyksen yli. Kun jarrutuskeskustelu oli kestänyt neljä ja puoli vuorokautta, puhemiesneuvosto päätti suosiolla siirtää eduskunnan äänestystä viikolla yli Ruotsin kansanäänestyksen.Yhdistävänä tekijänä näissä aiemmissa jarrutuskeskusteluissa on, että ne ovat siis käytännössä aina onnistuneet tavoitteessaan jonkun äänestyksen lykkäämisestä. Samaa niissä on myös se, että lykkäyksen kestossa on aina ollut kyse vain muutamista päivistä, korkeintaan parista viikosta.Perussuomalaisten EU-elpymispakettiäänestyksen osalta on sen sijaan epäselvää, mihin puolue tarkkaan ottaen pyrkii. Tiistaina ryhmänjohtaja Ville Tavio perusteli jarrutusta sillä, että perussuomalaiset haluaa pääministeri Sanna Marinin (sd) mukaan keskusteluun.Marin oli tiistaina vapaaehtoisessa koronakaranteenissa. Keskiviikkona pääministeri oli mukana täysistunnossa.Sen jälkeen perussuomalaisilta ei ole kuultu sen kummempaa perustelua sille, mihin ne tarkkaan ottaen jarrutuksella pyrkivät. Toki he haluavat kaataa elpymispaketin – mutta tuntien eduskuntapuheillaan ne eivät varmasti käännytä yhtään uutta kansanedustajaa äänestämään pakettia vastaan.Käytännössä perussuomalaiset haluaa siis lykätä äänestystä hamaan tulevaisuuteen. Se pyrkii siis estämään äänestyksen toteutumisen – se pyrkii siis estämään eduskuntaa tekemästä työtään.Koska ennakkolaskelmien mukaan eduskunnan enemmistö on äänestämässä elpymispaketin puolesta, perussuomalaiset yrittää siis estää kansanvallan toteutumista. Vähemmistö yrittää estää enemmistön tahdon toteutumista.Iltalehti kertoi perjantaina, että heidän tietojensa mukaan perussuomalaiset suunnittelisivat elpymispaketin jarrutuksen jatkamista kesäkuun kuntavaaleihin saakka.”Olen sanonut, että minulla on valmius puhua kuntavaaleihin tai vaikka juhannukseen asti”, perussuomalaisten kansanedustaja Juha Mäenpää sanoi Iltalehdelle.Tästä lausunnosta voi tulkita, että perussuomalaisten toiminnassa olisikin paljolti kyse kuntavaalikampanjasta. Tämä tulkinta perustuu siihen, että kesäkuuhun jatkuva jarrutus ei kaataisi varsinaista pakettia.Perussuomalaisia ei sinänsä estä mikään jatkamista jarrutuspuheitaan kuntavaaleihin tai vaikka jouluun saakka.Tilanne on siis umpisolmussa.Ja sen avaaminen on hyvin vaikeaa, sillä perussuomalaiset eivät ole esittäneet mitään konkreettisia vaatimuksia. Ei ole siis mitään narua, josta solmua voisi lähteä nyrhimään auki.Jonkinlainen sopu pitäisi nopeasti löytää, sillä eduskunnan uskottavuus on jo koetuksella. Toisaalta sopuratkaisua on vaikea löytää, jos perussuomalaisilla ei ole mitään halua liikahtaa. Ja muut puolueet eivät tietenkään voi antaa periksi elpymispaketin suhteen, sillä se olisi vähemmistön diktatuuriin taipumista.Hämmentävintä koko jarrutusjupakassa on varapuhemies Juho Eerolan (ps) toiminta. Eerola kertoi avoimesti, että olisi puhetta johtaessaan sallinut hetkellisen enemmistön pistää lakiesityksen pöydälle ja lykätä sitä hamaan tulevaisuuteen.”Minun olisi ollut vaikea olla käyttämättä sellaista tilannetta hyväkseni, että olisin saanut estettyä tuon tukipaketin toteutumisen. Jos salissa olisi ollut selkeä enemmistö perussuomalaisia ja kristillisdemokraatteja ja tällainen pöydällepanoesitys olisi tullut, olisin todennäköisesti hyvin nopeasti onnistunut sen mahdollisesti pöytäämään”, Juho Eerola sanoi.Eerolan toiminta on aivan käsittämätöntä. Puhemiehistön pitäisi johtaa puhetta tasapuolisesti, mutta hän ilmoitti avoimesti suosivansa omaa puoluettaan ja oppositiota.” Ei ole mitään narua, josta solmua voisi lähteä nyrhimään auki. Ilta-Sanomien erikoistoimittaja Timo Haapala kiteytti asian näin: ”Varapuhemies edustaa puhemieskorokkeella koko eduskuntaa, mutta Eerola ilmoitti käytännöllisesti edustavansa vain omiaan, perussuomalaisten 38 edustajan joukkoa.”Se oli hyvin kiteytetty.Miten tässä nyt sitten käy?Muut puolueet haluavat pistää perussuomalaisten performanssin poikki. Eerolan hyllytyksen jälkeen kaksi jäljellä olevaa puhemiestä eivät jaksa istua maratonistuntoja ikuisesti.Näyttää myös siltä, että perussuomalaiset eivät oikein itsekään enää hallitse tilannetta ja tiedä, miten voisivat kasvojaan menettämättä peruuttaa tilanteesta.Lähiaikoina voidaankin nähdä vielä monta poikkeuksellista käännettä.Toiseksi suurin oppositiopuolue kokoomus on valittanut vaalikauden alusta lähtien, että sillä ei ole omaa edustajaa puhemiehistössä.Perinteen mukaan hallituksen toiseksi suurin puolue on saanut puhemiehen paikan. Se on näin ollen keskustalla.Sen jälkeen varapuhemiesten paikat jaettiin puolueiden suuruusjärjestyksessä. Sdp on suurin puolue, joten se sai toisen. Perussuomalaiset on toiseksi suurin, joten sille tuli toinen varapuhemiehen paikka.Tiettävästi eduskunnassa käydään juuri nyt vakavaa pohdintaa siitä, miten Eerola olisi paras siirtää syrjään puhemiehistöstä.” Lähiaikoina voidaan nähdä vielä monta poikkeuksellista käännettä. Hallituspuolueet olisivat todennäköisesti valmiita antamaan paikan kokoomukselle, jotta myös oppositiolla olisi paikka puhemiehistössä.Tämän keikauksen myötä perussuomalaiset jäisivät eduskunnassa yhä selkeämmin yksin. Ja puolueen toiminnan perusteella näyttää, että se ei tästä juuri piittaa.",3
361,"Politiikan seuraaminen on vähän kuin kalenteria katsoisi. Samat tapahtumat toistuvat vuodenkierrossa kerta toisensa jälkeen. Ja yleensä poliitikot myös toimivat näissä säännöllisesti toistuvissa tapahtumissa kutakuinkin aina samalla tavalla.Tämän vuoksi keskeisten poliitikkojen, kuten pääministerin, toiminta on useimmiten ennakoitavissa. Pääministerillä on hallituksen neuvotteluissa tietty rooli ja tapa toimia, joka on yleensä toistunut aika samanlaisena hallituksesta toiseen.Pääministeri Sanna Marin (sd) kuitenkin onnistui keskiviikkona yllättämään sekä hallituskumppanit että politiikan seuraajat.Marin nimittäin poistui iltapäivällä Säätytalolta kesken hallituksen budjettiriihen. Kyseessä ovat hallituksen neuvottelut valtion ensi vuoden tulo- ja menoarviosta, joten voisi olettaa, että hallituksen työtä johtava pääministeri olisi mukana neuvotteluissa.Marin kuitenkin häippäsi paikalta.”Rasittavaahan tuollaisen vänkäyksen seuraaminen on.Marin kertoi antaneensa keskustalle ja vihreille tehtäväksi löytää keskenään yhteisen ratkaisun ilmastotoimien suhteen. Aikaa sovun löytymiseen Marin antoi torstaiaamuun saakka.Videota toistetaan kuvana kuvassaValitettavasti selaimesi ei tue HTML5-videoita.

Yhdistetty Chromecast-laitteeseen.
SeuraavaksiSinua saattaisi myös kiinnostaa

Pääministeri Sanna Marin kertoi neuvottelutilanteesta










Your browser does not support the HTML5 canvas tag.









LIVE




AIRPLAYCHROMECAST
Laatu


                auto
                

720p

        TEKSTITYS
      


                Ei tekstitystä
              
KOKO NÄYTTÖ



Pääministeri Sanna Marin kertoi neuvottelutilanteestaUPOTAJAA VIDEO

Sulje mainos







No mites tehdään?
Alusta vai liveen?

          Siirry liveen
        

          Aloita lähetyksen alusta
        





Mitäs seuraavaksi katsottaisiin?


SUOSITTELE JOTAIN MUUTA









Lataa Ruutu-sovellus





Katso Ruutu-sovelluksessa

[X]



Upota sivullesi tällä koodilla

Kopioi leikepöydälle

Virhetilanne







Valitettavasti sisältöä ei voida näyttää.
Asenna Adobe Flash -laajennos ja hyväksy selaimen asetuksista Flash -sisällön näyttäminen.

Valitettavasti tästä videosta ei vielä ole olemassa versiota, jota selaimesi tukee.


Sisältö on katsottavissa Ruutu+ -tilauksella

Lue lisää: Ilmastoriita jumitti hallituksen neuvottelut, tästä on kyseTilanne budjettiriihen ilmastoneuvotteluissa oli keskiviikkoiltana pahasti jumiutunut. Keskusta on toistuvasti luvannut julkisesti, että hallitus ei enää korota polttoaineiden hintaa. Siksi se ei voi hyväksyä esimerkiksi vihreiden haluamaa liikenteen päästökauppaa, jota keskustan mielestä Suomen ei kannata ylipäätään ottaa ennen muita maita käyttöön.Budjettiriihen ilmastoneuvottelut muuttuivatkin keskiviikkona keskustan ja vihreiden juupas–eipäs-kinasteluksi, eivätkä puolueet edenneet päivän aikana mihinkään.Näin ollen Marinin päätös jättää keskusta ja vihreät neuvottelemaan kompromissista kahdestaan voi olla inhimillisesti ymmärrettävää. Rasittavaahan tuollaisen vänkäyksen seuraaminen on. Sitä paitsi umpisolmu saattaa paremmin aueta uusien neuvottelijoiden voimin. Mutta Sanna Marin on myös pääministeri, jonka tehtävä on johtaa hallituksen työtä.”Tehtäväni pääministerinä on pyrkiä löytämään yhteisymmärrys hallituksen sisällä. Pääministerin tehtävä on sovitteleva, pyrin saamaan kokonaisuuden sellaiseksi, että se on kaikkien hyväksyttävissä”, Marin sanoi esimerkiksi sunnuntaina Ylellä pääministerin haastattelutunnilla.Nyt hän haki yhteisymmärrystä poistumalla paikalta.Keskustalaisia Marinin poistuminen suututti. He näkivät sen mediatemppuna, jolla pääministeri pyrki luomaan kuvaa itsestään vahvana johtajana, joka “jättää lapset riitelemään keskenään”.Niinpä keskustan puheenjohtaja, valtiovarainministeri Annika Saarikko kertoi myöskin poistuvansa Säätytalosta. Jossain vaiheessa neuvotteluhuoneesta poistui myös vihreiden puheenjohtaja, sisäministeri Maria Ohisalo.Puheenjohtajien poistumisen jälkeen vihreät ja keskusta sopivat jatkavansa keskiviikkoillan mittaan vääntämistä kokoonpanossa, jossa olisi neljä edustajaa molemmista puolueista.Keskustalaisista paikalla on kansanedustaja Juha Sipilä, joka toimii myös eduskunnan ympäristövaliokunnan puheenjohtajana sekä maa- ja metsätalousministeri Jari Leppä  ja kansanedustaja Petri Honkonen. Lisäksi neljäntenä paikalla on yksi erityisavustaja.Vihreiden neljän hengen neuvotteluryhmää johtaa ympäristöministeri Krista Mikkonen.Videota toistetaan kuvana kuvassaValitettavasti selaimesi ei tue HTML5-videoita.

Yhdistetty Chromecast-laitteeseen.
SeuraavaksiSinua saattaisi myös kiinnostaa

Ministeri Mikkonen (vihr) kommentoi budjettineuvotteluja 8.9.2021 päivällä










Your browser does not support the HTML5 canvas tag.









LIVE




AIRPLAYCHROMECAST
Laatu


                auto
                

720p

        TEKSTITYS
      


                Ei tekstitystä
              
KOKO NÄYTTÖ



Ministeri Mikkonen (vihr) kommentoi budjettineuvotteluja 8.9.2021 päivälläUPOTAJAA VIDEO

Sulje mainos







No mites tehdään?
Alusta vai liveen?

          Siirry liveen
        

          Aloita lähetyksen alusta
        





Mitäs seuraavaksi katsottaisiin?


SUOSITTELE JOTAIN MUUTA









Lataa Ruutu-sovellus





Katso Ruutu-sovelluksessa

[X]



Upota sivullesi tällä koodilla

Kopioi leikepöydälle

Virhetilanne







Valitettavasti sisältöä ei voida näyttää.
Asenna Adobe Flash -laajennos ja hyväksy selaimen asetuksista Flash -sisällön näyttäminen.

Valitettavasti tästä videosta ei vielä ole olemassa versiota, jota selaimesi tukee.


Sisältö on katsottavissa Ruutu+ -tilauksella

Mutta mistä  tässä riidassa oikein on kyse?Kuten uutisissa on moneen kertaan kerrottu, hallitus on jo pääosin päässyt sopuun ilmastolinjauksistaan. Sanna Marinin mukaan erimielisyyttä on enää vain noin 0,2 megatonnin päästöistä. Se on vähän, sillä hallitus on päättämässä budjettiriihen yhteydessä kaikkiaan 11 megatonnin päästövähennyksistä.Vihreiden puheenjohtajan Maria Ohisalon mukaan erimielisyyden syy on kuitenkin suurempi kuin Marinin sanoma 0,2 megatonnia.Ohisalon mukaan kyse on koko paketin uskottavuudesta. Vihreät haluaisi pakettiin niin sanotun perälaudan, joka otettaisiin käyttöön, jos nyt tehdyt ilmastotoimet eivät osoittaudukaan riittävän vaikuttaviksi. He ovat siinä mielessä oikeassa, että kyse yli kymmenen vuoden ajanjaksosta ja toimien vaikutusten tarkka arviointi etukäteen näin pitkällä ajalla on hankalaa.Vihreät ovat ajaneet muun muassa veronkorotuksia lämmityspolttoaineille, joka nostaisi monen pienituloisen elinkustannuksia merkittävästi sekä liikenteen päästökauppaa, joka korottaisi todennäköisesti bensan hintaa. Keskusta, Sdp ja Rkp eivät ole tästä innostuneita.”Vihreiden johto haaveilee pääsevänsä esittelemään omilleen voittoaan keskustasta.Mutta kyse on mitä suurimmassa määrin myös politiikasta. Hallituksen sisältä kerrotaan, että vihreät hakevat neuvotteluista jonkinlaista poliittista voittoa tai ”päänahkaa”  keskustasta.Vihreillä on viikonloppuna puoluekokous ja puolueen johto haaveilee pääsevänsä esittelemään omilleen voittoaan keskustasta.Keskustalla ei vastaavasti ole mitään halua tieten tahtoen antaa vihreille tätä iloa. Etenkin kun he ovat hallituksen toiseksi suurin puolue – ja siis vihreitä suurempi. Keskustasta ei kompromissihalua siis löydy.Sitä paitsi keskustassa ei tosissaan uskota, että vihreillä olisi kanttia kaataa hallitus. Nykyinen hallituspohja on käytännössä ainoa, johon vasemmistolaistunut vihreät keskustan mielestä ylipäätään mahtuu. Keskustalla on aina vaihtoehtona myös porvarihallitus.Ja sitä paitsi kannatusmielessä keskustan kovimmat poliittiset kilpailijat –kokoomus ja perussuomalaiset – ovat tällä hetkellä oppositiossa. Keskusta ei halua antaa heille lyömäaseeksi bensan hinnan korotusta.Tilanne on siis hankala. Vihreät ovat jo pitkään moittineet  pääministeri Marinia siitä, että tämä ei todenteolla halua ottaa vastuuta ja edistää hallitusohjelmaan kirjattuja ilmastotavoitteita. Viime viikolla Maria Ohisalo kritisoi Marinia vihreiden eduskuntaryhmän kesäkokouksessa hyvinkin suorasanaisesti siitä, että tämä ei ole puhunut riittävästi ilmastotoimien tarpeellisuudesta julkisuudessa.”On eräs henkilö, pääministeri, joka johtaa hallitusta. Hänellä on tietysti vastuu siitä, että hallitus kokonaisuutena menee siihen suuntaan kuin ollaan linjattu”, Ohisalo sanoi.Eikä Marin saa kehuja myöskään keskustalta.Keskustan kiukkua lisää se, että keskustalaiset kokevat pääministerin jättäneen heidät tekemään likaisen työn. Keskustalaisten arvion mukaan Sdp ja keskusta ovat ilmastopaketin suhteen hyvin samanmielisiä – ja nyt pääministeri jätti heidät hoitamaan vihreiden taivuttamisen ruotuun ja huolehtimaan hallituksen koossa pysymisestä.”Sen pitäisi olla pääministerin tehtävä”, eräs keskustalainen sanoo.",3
362,"Ei nimi miestä pahenna, keskustan puheenjohtaja Annika Saarikko sanoi painokkaasti tiistaina hallituksen sote-infossa. Saarikko sanoi sanottavansa niin painokkaasti, että kyse ei selvästikään ollut mistään pikkuasiasta.Hetkeä aiemmin perhe- ja peruspalveluministeri Krista Kiuru (sd) oli kertonut infossa, että hallitus muuttaa sote-esityksessään yhden keskeisen termin. Aiemmin lakiesityksessä puhuttiin sote-maakunnista. Nyt ne muutetaan hyvinvointialueiksi.Saarikko ei selvästikään termistä pitänyt.”Keskustalle hyvinvointialueet ovat edelleen maakuntia”, Saarikko sanoi.Sinänsä voisi kuvitella, että on ihan yksi lysti, millä termillä hallituksen lakiesityksessä kutsutaan hallinnollisia yksiköitä, jotka vastaavat sosiaali- ja terveyspalveluista sekä pelastustoimesta.Niinhän sitä voisi luulla.Mutta itse asiassa ikuisuuden jatkuneessa sote-uudistuksessa on kyse paljon muustakin kun palveluiden rakenneuudistuksesta.Kyse on nimittäin rahasta ja vallasta.Maakuntahallinto on keskustan ikiaikainen tavoite, jolla se on pyrkinyt sementoimaan valtaansa isojen kasvukeskusten ulkopuolella. Riippumatta siitä, miten realistista vallan sementointi käytännössä olisi, maakuntahallinto on keskustalaisille keskeinen politiikan iskusana.Kun tupaillassa joku sanoo maakunta, keskustalaiset suoristavat selkäänsä ja vakavoituvat. Se on syväkeskustalainen koodisana, joka tarkoittaa keskustan valta-asemaa ja olemassaolon merkitystä.Jos tupaillassa sanoo hyvinvointialue, tuskin saa aikaiseksi minkäänlaista reaktiota.Annika Saarikko on korostanut, että hallituksen nyt antama sote-esitys vastaa keskustan pitkäaikaisia tavoitteita.Väite ei tarkkaan ottaen pidä paikkaansa.Edellisen Juha Sipilän (kesk) hallitus ajoi ”maakunta- ja soteuudistusta”. Sanna Marinin hallituksen esitys on pelkkä soteuudistus.Sipilän hallituksen kaavailuissa maakuntiin olisi syntynyt kokonaan uusi hallinnon taso, johon olisi siirretty tehtäviä niin kunnista kuin valtioltakin. Maakuntiin olisi siirretty soten lisäksi tehtäviä ely-keskuksista, te-toimistoista, aluehallintovirastoista ja maakuntien liitoista.Marinin hallituksen esityksessä maakunnat hoitavat vain soten. Maakunnista ei synny uutta hallinnon tasoa, vaan ne ovat käytännössä isoja kuntayhtymiä.Sote-esityksen lausuntokierroksella siitä lausui näkemyksensä peräti 773 lausunnonantajaa. Monen lausujan mielestä hallitus ei riittävästi ottanut huomioon heidän esittämiänsä huolia ja korjausehdotuksia.Yhden lausunnonantajan näkemykset otettiin kuitenkin hyvin huomioon. Tämä yksi on Kotimaisten kielten keskus Kotus, joka sai hallituksessa aikaan melkoisen härdellin.Kotus toimitti hallitukselle kaksi eri lausuntoa. Niiden lisäksi se lähetti kuulemma viime viikolla nimiasiasta hallitukselle vielä sähköpostia.Kotuksen ensimmäinen lausunto löytyy täältä.Kotus tyrmäsi lausunnossaan hallituksen alkuperäisessä esityksessä käyttämän termin sote-maakunta. Se on Kotuksen mukaan vaikeakäyttöinen eikä täytä hallintolain vaatimusta asiallisesta, selkeästä ja ymmärrettävästä kielestä.Kotus korosti, että hallinnolliselle yksikölle ei voi antaa sen tuottamiin palveluihin perustuvaa nimeä, jos ei vielä ole selvillä, mitä kaikkia palveluita sen vastuulle tulee kuulumaan.Hallitusohjelman mukaan maakuntiin olisi tarkoitus siirtää vielä tällä vaalikaudella soten lisäksi jotain muitakin tehtäviä. Näin ainakin keskusta toivoo.Ei voi siis sanoa ”sote-maakunta”, jos siellä myöhemmin hoidetaan esimerkiksi myös työvoimapalveluitaKotuksen mukaan paras termi olisi pelkkä maakunta.Kotus käyttää lausunnossaan esimerkkinä termiä kunta. Termi tarkoittaa sekä maantieteellistä aluetta että paikallishallinnon yksikköä. Kun puhutaan kunnasta, kansalainen kutakuinkin hahmottaa mistä silloin puhutaan.Kansalainen hahmottaa kunnan rajat. Ja tietää, että kunta vastaa opetuksesta ja terveydenhoidosta.Maakunnasta ei tässä vaiheessa voi sanoa samaa.Sote-maakunnat noudattavat kutakuinkin perinteisiä maantieteellisiä maakuntarajoja, mutta Uusimaa on tästä poikkeus.Sote-esityksessä Uusimaa on pilkottu viiteen pienempään alueeseen.Näille viidelle alueelle pitäisi siksi keksiä joku muu nimitys.Kotuksen mukaan maakuntakin on tässä vaiheessa hieman hankala termi. Se varoitti, että maakunnan liitto ja maakunta sekoittuvat helposti toisiinsa.Kotus tulee lausunnossaan siihen tulokseen, että vaikka maakunta olisi periaatteessa paras termi, niin väliaikaisesti joku muukin termi käy. Kunhan se ei ole sote-maakunta.Kotus ehdotti käsitettä aluekunta. Tämä ei taas käynyt ministereille.Syykin lienee selvä. Aluekunta on termi, jota Sdp käytti viime vaalikaudella omassa sote-esityksessään. Sen käyttöönotto ei olisi ollut keskustalaisille helppoa.Niinpä joku hallituksen neuvotteluissa keksi kompromissina, että käytetään termiä hyvinvointialue.Hyvinvointialue herätti tiistaina hilpeyttä sosiaalisessa mediassa.Ja kieltämättä termi kuulostaa kylpylän siiveltä, jossa saa manikyyrejä, syväpuhdistavia mutanaamioita ja lämminkivihoitoja.Saarikkoa hyvinvointialue-termi ei naurata.”Sano vaikka kukkaruukuksi, mutta kyseessä on maakunta”, Saarikko sanoo.",3
363,"Sitä paitsi Mustakallio on mies, millä on jo itsessään vihreissä tiettyä kuriositeettiarvoa. Olihan aluevaaleissa valituista 90 vihreästä aluevaltuutetusta peräti 77 naisia.”Olen viulua soittava reservin luutnantti ja pelaan futista”, Mustakallio kertoo puhelimessa. Sinänsä on vaikea nähdä, mitä merkitystä sotilasarvolla tai harrastuksilla on aluevaalianalyysissä. Mutta ilmeisesti Mustakallio ottaa nämä esiin, koska hän haluaa selittää kuka on. Ja samalla haluaa erottautua vihreiden joukosta.Vaalikoneesta näkee, että Mustakallio ei ole erityisen oikeistolainen. Mutta ei hän silti ole ihan arvokartan vasemmassa alalaidassakaan, josta löytyvät lähes kaikki vihreiden nykyiset kansanedustajat.34-vuotias Mustakallio on koulutukseltaan kauppatieteiden maisteri. Hän työskentelee johtavana vastuullisuusasiantuntijana Ellun kanat -viestintätoimistossa. Mustakallio on myös Tampereen kaupunginvaltuuston varapuheenjohtaja. Hän toimi kaksi vuotta vihreiden varapuheenjohtajana, mutta ei saanut jatkoa syksyn 2021 puoluekokouksessa.Kolmas erottava tekijä on se, että Mustakallio ei ole Helsingin Kalliosta. Tämä on sinänsä oletettavaakin, sillä Helsinki ei osallistunut aluevaaleihin. Eipä vaaleissa ehdokkaina siis kalliolaisia ollutkaan.Mustakallio selittää, että Kallion kupla on kuitenkin laajempi käsite kuin pelkkä maantieteellinen postinumeroalue 00530. Joku voi olla Kallion kuplan jäsen, vaikka asuisi Tampereella tai jossain muualla Suomessa. Kallion kupla viittaa Mustakallion mukaan vihreiden helsinkiläiseen ydinporukkaan. Sen näkemykset poikkeavat usein muun Suomen vihreiden näkemyksistä.Helsingissä asuu väestön keskiarvoa koulutetumpaa ja liberaalimpaa väkeä. Muillakin puolueilla pääkaupungin edustajat erottuvat puolueen muusta väestä. Vihreissä helsinkiläiset ovat kuitenkin valtavirtaa.Siitä kumpuaa eripuraa. Ja se on Mustakallion mukaan yksi selitys vihreiden vaikeuksiin.”Ei riitä, että tehdään kosmeettisia muutoksia. Ongelmat ovat paljon syvemmällä”, hän sanoo.Mustakallio on tiivistänyt analyysinsä viiteen teemaan.Kun Mustakallio ryhtyy käymään niitä läpi, selviää että itse asiassa hän ei haluakaan vihreiden käpertyvän itsekseen peilin ääreen tuijottamaan omakuvaansa. Sen sijaan Mustakallio haluaisi, että puolueessa olisi katto paljon nykyistä korkeammalla ja seinät leveämmällä.Tässä Mustakallion teesit:1. Tule sellaisena kun oletVihreissä on Mustakallion mukaan vallalla sisäänpäin kääntynyt pienpuolueen kulttuuri. Jotta puolue voisi kasvaa isoksi, myös kulttuurin pitäisi muuttua. ”Meidän pitäisi olla avosylin ihmisiä vastaanottava kansanliike”, hän sanoo.Sitä se ei hänen mukaansa tällä hetkellä ole.Mustakallio arvioi, että vihreiden perusarvot hyvinvointivaltion puolustaminen, luonnon suojelu ja jakamaton ihmisarvo ovat sellaisia, jotka valtaosa suomalaisista allekirjoittaa. Tulijoita puolueeseen siis varmasti olisi.Mutta jostain syystä vihreiden kulttuuriin kuuluu yhden totuuden linja. Perusarvojen ohella pitäisi allekirjoittaa koko liuta muitakin asioita elämäntapavalinnoista ja puhetavasta lähtien. Kokonaisen elämänfilosofian hyväksyminen kaikkine nyansseineen voi olla tosi vaikeaa. Ja jos ei ole valmis allekirjoittamaan kaikkea, puolueen kulttuuri voi tuntua Mustakallion mukaan hylkivältä ja vieraalta.”Meillä pitäisi vihreissä olla toleranssia monimuotoisuudelle”, Mustakallio sanoo.Tarkoittaako tämä siis sitä, että jos jotakuta kansalaista kiinnostaa esimerkiksi lähijoen entisöinti ja suojelu, vihreiden toimintaan lähtiessään hänen pitäisi samalla allekirjoittaa intersektionaalisen feminismin puhetapa?”Kutakuinkin”, Mustakallio myöntää. Vaikka vähän hämmentyykin kysymyksestä.”Tietenkin yhteinen arvomaailma täytyy jakaa. Mutta kaikkien ei ole oleellista osata akateemisen feminismin kaikkia termejä. Tarvitaan hyväntahtoisuutta keskusteluissa ja muiden ymmärtämistä. Kaikkien ei tarvitse ajatella samalla tavalla kaikesta. Vaikka kunnioitat muiden mielipiteitä, sinun ei tarvitse olla kaikesta samaa mieltä.””Meidän pitäisi pystyä kutsumaan ihmisiä mukaan sellaisina kuin he ovat. Vihreissä tarvitaan kuplien puhkomista ja ristiinpölyttämistä, jotta kulttuurinmuutos isoksi puolueeksi onnistuisi.”2. Parhaan argumentin puolueMustakallion mukaan vihreitä on perinteisesti kuvannut se, että kyseessä on ”parhaan argumentin puolue”.”Se minuakin on vihreissä alusta lähtien viehättänyt”, Mustakallio sanoo.Tällä hän tarkoittaa sitä, että vihreissä luotetaan tieteeseen. Ja että poliittisia kantoja on yritetty aina muodostaa parhaan saatavilla olevan tiedon pohjalle. Tiedolla on yritetty siis rakentaa parempaa maailmaa.Mustakallio kertoo, että viime aikoina hän on miettinyt vihreiden tuntuvan usein olevan parhaan argumentin sijaan parhaan identiteetin puolue.”Vihreissä on jännää se, miten paljon ihaillaan ihmisiä, joiden elämäntapa on kestävä. Ihaillaan ihmisiä, jotka pyöräilevät kesät ja talvet ja käyvät kylmässä suihkussa. Vaikka sanotaan, että iso kuva on tärkeä, samalla ihaillaan valtavasti ihmisiä, joiden henkilökohtainen hiilijalanjälki on mahdollisimman matala.”Näin ollen Mustakallion mukaan vihreissä helposti unohtuu, että eri puolilla Suomea elämisen mahdollisuudet ovat hyvin erilaisia. Vihreiden pitäisi paremmin hyväksyä se, että kestävää elämää voi elää eri tavoin paikoissa ja erilaisissa elämäntilanteissa.Vaikka henkilökohtaisilla ratkaisuilla on merkitystä, Mustakallion mukaan on huolestuttavaa, jos yksilön valintojen ihailu menee liian pitkälle. Politiikassa pitäisi kuitenkin olla kyse isojen yhteiskunnallisten systeemimuutosten tekemisestä.Siinä tarvitaan tietoa ja laajaa näkemystä. Ei vain yksittäisten ihmisten talvipyöräilyä ja kylmiä suihkuja.Vihreiden aluevaaliehdokas Jaakko Vuorio, Jaakko Mustakallio ja vihreiden europarlamentaarikko Alviina Alametsä seurasivat aluevaalitulosiltaa 23. tammikuuta. Kuva: Jukka Ritola / Aamulehti3. Politiikka on luottamusbisnestä”Hallituspolitiikkaan tarvitaan lisää ytyä”, Mustakallio sanoo. Politiikassa luottamus on tärkeää. Ja sen voi myös helposti menettää. Vihreiden saavutuslista Sanna Marinin (sd) hallituksessa ei ole kovin pitkä.Mustakallio ryhtyy luettelemaan: Ilmastoasioissa on paljon hyviä suunnitelmia, mutta konkretia on ollut vähäistä. Terapiatakuu on täysin jumissa. Vihreät on aktiivisesti ajanut raidelähiliikenteen edistämistä eri puolilla Suomea, mutta VR romuttaa parhaillaan siihen tarvittavia lähijunia. Turpeen poltto jatkuu. Ihmisiä karkotetaan vaarallisiin maihin. Seksuaalirikosten poliisitutkinnoissa on ongelmia.”Esiintyvät taiteilijat, ravintolatyöntekijät, opiskelijat – onko heillä sellainen olo, että vihreät ovat korona-aikana puolustaneet heitä ja heidän tapaansa elää?” Mustakallio kysyy ja vastaa itse.”Meillä ei ole ollut selkeää roolia näissä ydinkannattajaryhmissä oikein missään vaiheessa hallituskauden aikana. Ei ole pystytty riittävästi laittamaan kovaa kovaa vastaan.”4. Suomalaisia yhdistää useampi asia kuin erottaaMustakallion mukaan vihreiden ei pitäisi ottaa sukupuolta jakolinjaksi. Esimerkiksi Saksassa vihreiden vaalivoiton keskeinen syy oli hänen mukaansa se, että siellä puolue sai tasaisesti kannatusta niin miehiltä kuin naisiltakin.”Meidän pitäisi miettiä, miten pystymme puhuttelemaan kaikkia sukupuolia paremmin ja saamaan kannatusta. Jos naisoletetut ovat vain se mitä tavoitellaan, siinä tulee katto helposti vastaan. Meidän pitäisi tavoitella kaikkia suomalaisia, kaikkialla Suomessa.”Lue lisää: Saksan vihreät sai uuden johdon, joka haluaa puolueen olevan keskustavasemmiston johtava voima5. Vihreät on jäänyt sivustaseuraajan rooliinMustakallion mukaan vihreät on aina ollut tulevaisuuspuolue, joka pyrkii siihen että asiat olisivat huomenna paremmin. Siksi puolue haluaa panostaa ympäristöön, lapsiin, nuoriin, koulutukseen.”Viime aikoina olemme kuitenkin jääneet sivustaseuraajan rooliin. Meillä ei ole ollut enää aloitetta yhteiskunnallisessa keskustelussa”, Mustakallio sanoo.Hänen mukaansa vihreiden pitäisi pyrkiä takaisin etulinjaan.”Tarvitsemme uusia kiinnostavampia avauksia, kirkkaampaa visiota ja parempia perusteluita.”Kiinnostavampaa, kirkkaampaa ja parempaa – helppo sanoa, mutta ehkä ei niin helppoa käytännössä toteuttaa. Jaakko Mustakallio, kerro yksi konkreettinen asia, mitä vihreiden pitäisi tehdä juuri nyt? ”Meidän on mentävä ihmisiä pysäkille vastaan, rakennettava seinät leveämmälle ja...”, hän aloittaa.Ei, ei, ei! Nyt ei käy mainospuhe. Konkretiaa!”...meidän on tehtävä todeksi vihreät teemat pala palalta: lisättävä lähijunia, kestävää maataloutta, luonnonsuojelua, kulttuuria ja yrittäjyyttä. Näissä teemoissa meitä on vuosien varrella arvostettu, ja niihin löytyy aivan varmasti intoa. Kunhan käärimme hihat...”Ja varmaan kannattaa silti katsoa myös sinne peiliin.",3
364,"Kirjoitin torstaina kommentin, jossa kerrottiin Helsingin kokoomuksen Taloustutkimuksella teettämästä alueellisesta puoluekannatuskyselystä. Kyselyä ei oltu julkaistu, vaan kokoomuslaiset antoivat sen tulokset HS:n käyttöön.Blogin otsikossa todettiin, että ”kokoomuksen teettämän kannatuskyselyn tulokset yllättävät” – eikä ihme että yllättivät:Tulokset eivät nimittäin pitäneet paikkaansa.Kokoomuksesta soitettiin perjantai-iltana ja pahoiteltiin, että tutkimuksessa oli käytetty korjauskertoimia virheellisesti.Näin ollen tuloksissa on virhe.Ja virheen syy oli kokoomuksen, ei Taloustutkimuksen.Kokoomuksen vuotamassa alkuperäisessä versiossa kokoomus oli Helsingin suurin puolue 27 prosentin kannatuksella. Sen perässä tulivat vihreät ja Sdp molemmat 20 prosentin kannatuksella.Vihreiden ja Sdp:n luvut olivat kuitenkin väärin.Jos korjauskertoimia olisi käytetty oikein, vihreiden kannatus olisi ollut 22 prosenttia ja Sdp:n 17 prosenttia.Kokoomus selitti virheen johtuneen väärinkäsityksestä. Palataan kohta siihen tarkemmin, mutta tässä ensin oikea versio Taloustutkimuksen tekemän kannatuskyselyn tuloksista: Kokoomus 27 %, vihreät 22 %, Sdp 17 %, vasemmistoliitto 13 %, perussuomalaiset 9 %, Rkp 4 %, keskusta 3 %, kristillisdemokraatit 3 %, Liike Nyt 1 %, jokin muu puolue tai ryhmittymä 1 %.Taloustutkimuksen tutkimusjohtaja Juho Rahkonen vahvistaa, että yllä mainitut kannatusluvut ovat tutkimuksen oikeat tulokset.Rahkonen kertoo perjantaina käyneensä läpi asioiden kulkua kokoomuslaisten kanssa.”Virhe ei ollut kokoomukselta tahallinen. Ei tässä ollut kyse mistään spinnauksesta”, Rahkonen sanoo.Niin tai näin. Mutta käydään tapahtumaketju läpi.Kokoomus tilasi siis Taloustutkimukselta Helsinkiä koskevan alueellisen kannatuskyselyn. Kyselyä varten Taloustutkimus haastatteli 1 000 helsinkiläistä.Taloustutkimus toimitti kyselyn tulokset Helsingin kokoomukselle. Taloustutkimuksen toimittamat tulokset olivat painotettuja – eli niissä oli jo käytetty niin sanottua korjauskerrointa.Helsingin kokoomuksessa asia oli kuitenkin ymmärretty väärin ja he olettivat tulosten olevan raakadataa, jota ei ole vielä painotettu.Niinpä kokoomuslaiset käyttivät tuloksiin uudelleen korjauskerrointa.Näin ollen tulokset korjattiin kahteen kertaan. Tämä johti siihen, että tulokset vääristyivät – vihreiden kannatus laski ja Sdp:n nousi.Sinänsä korjauskertoimen käyttäminen ei ole ”mitään rakettitiedettä” – kuten Rahkonen asian ilmaisee. Sen pystyy käytännössä kuka tahansa laskemaan, jos käytössä on riittävästi taustadataa kyselystä.Kyse on siis siitä, että tuloksia painottamalla haastateltujen joukko pyritään saamaan mahdollisimman hyvin vastaamaan todellista väestöä.Puhelinhaastattelussa haastateltavalta kysytään niin sanottu kontrollikysymys eli tässä tapauksessa tiedusteltiin, ketä vastaaja äänesti edellisissä kuntavaaleissa.Kun kaikki haastattelut on tehty, kontrollikysymyksen vastauksia verrataan edellisten kuntavaalien tuloksiin. Katsotaan siis, onko otokseen osunut oikeassa suhteessa eri puolueiden kannattajia.Yksinkertaistettuna homma etenee näin.Edellisissä kuntavaaleissa puolue A sai 20 prosentin kannatuksen. Kannatuskyselyn haastatteluissa kuitenkin vain 18 prosenttia vastaajista kertoo viimeksi äänestäneensä puoluetta A. Näin ollen satunnaisotannalla valikoitu vastaajajoukko ei vastaa todellista väestöä ja sitä korjataan korjauskertoimella, joka on tässä tapauksessa 1,1. Koska puoluetta A viimeksi äänestäneitä on otoksessa 10 prosenttia ”liian vähän”.Korjauskertoimen käyttö ja tulosten painotus antaa siis todenmukaisemman kuvan tuloksista.Kerrointa pitäisi kuitenkin käyttää oikein. Eikä siis kahteen kertaan, kuten tässä tapauksessa tehtiin.”Se oli harmittava väärinymmärrys”, Rahkonen sanoo. Ja edelleen korostaa, että ei missään nimessä usko kokoomuslaisten veivanneen lukuja tarkoitushakuisesti.Helsingin kokoomus on ehtinyt esitellä viime päivinä vääriä kannatuslukuja useammissakin sisäisissä tilaisuuksissaan – ainakin alkuviikosta piirihallituksen kokouksessa, jossa esitettiin Kirsi Pihaa kokoomuksen pormestariehdokkaaksi.Torstaisen kirjoitukseni analyysit menivät siis pahasti vikaan. Joku sentään piti paikkaansa – kirjoitin eilen nimittäin näin:Tuoreen kyselyn tulokseen kannattaa toki suhtautua varauksella. Alueellisissa kyselyissä on suhteellisen pieni otos eikä vertailudataa korjauskertoimia varten ole samalla tavalla kuin valtakunnallisissa kyselyissä.",3
365,"Toivon mukaan hallituspuolueilla on nyt ratkaisuhalukkuutta, sanoi Sanna Marin Säätytalon portailla tiistaina aamupäivällä. Hän oli menossa budjettiriiheen jatkamaan edellisenä päivänä alkaneita neuvotteluita valtion ensi vuoden tulo- ja menoarvioesityksestä.Lausunto oli kiinnostava.Kuulosti siltä, kuin Sanna Marin olisi ulkoistanut itsensä.Marin toivoi hallituspuolueilta ratkaisuhalukkuutta – aivan kuin se ei koskisi lainkaan häntä itseään. Vaikka Marin sentään on yhden hallituspuolueen, Sdp:n, puheenjohtaja.Kyseessä oli pääministerin lausunto.Sanna Marin on toki pääministeri. Mutta lausunnossa asiaa alleviivattiin ilmeisen tarkoituksellisesti.Pääministerin tehtävä on johtaa hallituksen työskentelyä. Vaikka pääministeri on oman puolueensa puheenjohtaja, hän ei voi ajaa vain oman puolueensa etua ja tavoitteita.Tai toki voi, mutta siinä tapauksessa hänellä ei välttämättä ole pian enää hallitusta, jonka työtä voisi johtaa.Eräs Säätytalossa mukana ollut kertoo, että Sanna Marin pyrki vetämään budjettineuvotteluita korostetun ”pääministerimäisesti”. Tällä hän kertoo tarkoittavansa ratkaisuhakuisuutta ja sovittelevaa asennetta hallituspuolueiden eriävien vaatimusten suhteen.Samasta asiasta nähtiin esimerkki jo viime viikolla. Keskusta vaati koronaan liittyvien matkustusrajoitusten höllentämistä. Sdp vastusti asiaa, mutta Marin antoi periksi keskustalle.Budjettiriihen päätösinfossa keskiviikkona Marin antoi tilaa hallituskumppaneille. Hän avasi tilaisuuden lyhyesti ja antoi sen jälkeen neljän muun puoluejohtajan ja valtiovarainministeri Matti Vanhasen (kesk) esitellä hallituksen tekemät päätökset.Tiettävästi muutamaan otteeseen budjettineuvotteluissa Marinin pinna kiristyi, mutta se ei ehkä ole ihme. Keskustan ja vihreiden vänkäys turpeen verokohtelusta oli kovin raskasta.Sovittelevuutta ei ole aina pidetty Sanna Marinin ykkösvahvuutena.Keväällä Marin ärähti Twitterissä presidentti Sauli Niinistölle, kun tämä oli esittänyt ”nyrkkiä” koronakriisitoimien johtamiseksi.Keskustan edellistä puheenjohtajaa Katri Kulmunia Marin kutsui lehtitietojen mukaan Sdp:n eduskuntaryhmän kokouksessa ”maanvaivaksi”.Juuri ennen budjettiriihtä Sanna Marin päätyi sanasotaan metsäyhtiö UPM Kymmenen toimitusjohtajan Jussi Pesosen kanssa. Pesonen kritisoi avoimessa kirjeessään viime aikojen hallituksia liiasta verottamisesta ja teollisuuspolitiikan puutteesta. Marin vastasi ihmettelemällä, missä on Kaipolan tehtaan sulkemisesta kertoneen UPM:n yhteiskuntavastuu.Kokoomuksen Paula Risikko syytti Marinia luokkataistelun lietsomisesta. Ei UPM-kiistassa varmaankaan ihan siitä ollut kyse, mutta syvän punaista Marinin retoriikka on usein ollut. Marinin arvioidaankin kuuluvan aatteellisesti Sdp:n vasempaan laitaan.Sanna Marin on toiminut pääministerinä kohta kymmenen kuukautta. Ajasta valtaosa on kulunut koronakriisin hoitamiseen, jossa hallitus onkin onnistunut pääsääntöisesti hyvin.Heinäkuussa julkaistussa HS-gallupissa peräti 80 prosenttia vastaajista arvioi Marinin onnistuneen tehtävässään hyvin tai melko hyvin.Suomalaiset ovat kuitenkin nähneet Marinin vain kriisiajan pääministerinä – eivät arkisen päivänpolitiikan vetäjänä. Siksi budjettiriihi oli Marinille näytön paikka.Vaikka koronakriisi oli budjettiriihessä vahvasti esillä, neuvottelut olivat monilta osin ihan tavallista politiikantekoa. Riihessä piti päättää valtion ensi vuoden tuloista ja menoista sekä monien hallitusohjelmaan kirjattujen tavoitteiden toteuttamisesta.Päällimmäisinä näistä olivat tietysti työllisyystoimet, joista päättämistä hallitus on vetkutellut jo puolitoista vuotta.Keskusta oli etukäteen yksiselitteisesti ilmoittanut hallitusohjelman työllisyystoimien tekemisen olevan ehto sille, että puolue pysyy hallituksessa.Keskustan vasta valittu puheenjohtaja Annika Saarikko ei olisi voinut ensi töikseen antaa periksi asiassa, josta puolue on tehnyt kynnyskysymyksen. Etenkin kun keskustalaiset muutenkin kipuilevat mukanaoloaan punavihreässä hallituksessa.Hallitus onnistui päättämään toimista, joilla pitäisi syntyä 31 000–36 000 työpaikkaa. Hallitusohjelman kirjaus siis toteutui – ainakin tavallaan. Hallitus päätti nimittäin siirtää työllisyystavoitteen täyttymisen takarajaa vuodesta 2023 tämän vuosikymmenen loppuun.Oppositio ilmoitti tekevänsä eduskunnassa välikysymyksen hallitusohjelman talous- ja työllisyystavoitteiden hylkäämisestä.Ja oikeassahan oppositio on. Hallitus on itsekin ilmoittanut, että se ei koronakriisin takia pääse tavoittelemaansa 75 prosentin työllisyysasteeseen ja julkisen talouden tasapainottamiseen vuoteen 2023 mennessä.Osana työllisyystoimia hallitus päätti ikääntyneiden työntekijöiden ansiosidonnaisen työttömyysturvan lisäpäivien eli niin sanotun eläkeputken poistamisesta. Päätös tulee varmasti suututtamaan monia demariäänestäjiä ja ammattiyhdistysväkeä.Niinpä Sdp ja vasemmistoliitto halusivat, että hallitus antaa vielä työmarkkinajärjestöille mahdollisuuden yrittää löytää vaihtoehtoisia ratkaisuja eläkeputken poistamiselle.Tämä oli klassinen poliittinen temppu, jossa hankalalle päätökselle yritetään löytää syntipukki hallituksen ulkopuolelta.Työmarkkinajärjestöille annettu aikataulu on tiukka. Niiden pitäisi marraskuuhun mennessä löydä korvaavia keinoja 10 000 työpaikan synnyttämiseksi. Jos niitä ei löydy, hallitus ilmoitti päättävänsä eläkeputken kohtalosta.Keskustan tulkinnan mukaan kirjaus on niin selkeä, että hallitus ei millään voi enää livetä eläkeputken poistamisesta. Vasemmistoliitossa asiaa ei nähdä yhtä selvänä.Sdp ei yleensä ole toiminut vastoin ammattiyhdistysliikkeen tahtoa.Sanna Marinin suhde ammattiyhdistysliikkeeseen on kuitenkin arvoitus. Marin suhtautuu ay-liikkeeseen varmasti lähtökohtaisesti myönteisesti, mutta hän ei kuitenkaan ole siihen henkilökohtaisesti erityisen tiiviisti kytköksissä.Eräs demareiden taustavaikuttaja kuvaa asetelman niin, että perinteiselle ay-demarille työmarkkinajärjestelmä on itseisarvo. Ei ole niin väliä, millaisia ratkaisuja järjestelmä tuottaa – sillä kaikkein olennaisinta on järjestelmän pysyvyys.Marinille ay-liike on itseisarvon sijaan pikemminkin väline. Jos tuloksia ei synny, Marinille ei välttämättä tuota ongelmaa kävellä ay-liikkeen yli.Jos työmarkkinajärjestöt eivät keksi vaihtoehtoja, Marin todennäköisesti on valmis poistamaan eläkeputken.Ehkä yllättävin asia Säätytalon neuvotteluissa oli se, miten innokkaasti kaikki hallituspuolueiden edustajat kehuivat valtiovarainministeri Matti Vanhasta.Vaikka Vanhanen on keskustan ministeri, häneen tunnutaan muissa puolueissa suhtautuvan lähes poliittisesti neutraalina toimijana ja asiantuntijaministerinä.Syynä lienevät Vanhasen pitkä kokemus ja vakaa luonne. Kukaan ei muista Vanhasen koskaan hermostuneen.Marin sen sijaan hermostuu hyvinkin herkästi.Matti Vanhanen ja Sanna Marin ovat eri sukupolvea ja ihmisinä erilaisia. Silti heissä on poliitikkoina ainakin yksi yhdistävä piirre.Vuosina 2003–2010 pääministerinä toiminut Vanhanen oli siitä poikkeuksellinen pääministeri, että hänellä ei ollut taustallaan mitään erityistä hovia tai luotettujen piiriä. Vanhanen pohdiskeli asioita aika lailla itsekseen.Vanhanen oli yksinäinen toimija, joka ei kuulunut mihinkään keskustan sisäisistä ryhmittymistä.Myös Marin toimii aika pitkälle yksin. Hänelläkään ei ole mitään selkeää taustaporukkaa.Tämä voi olla ongelma, sillä neuvoja ja fundeerausapua pääministeri varmasti tarvitsee. Toisaalta klikkeihin kuulumattomuus takaa sen, että pääministeri ei ole velkaa kenellekään.Itsenäisyys antaa pääministerille liikkumatilaa ja mahdollisuuden toimia tarvittaessa pragmaattisesti. Marin ei välttämättä olekaan vasemmistodemari, jos tilanne niin vaatii.Matti Vanhanen on Suomessa viimeisin pääministeri, joka on onnistunut saamaan jatkokauden pääministerinä voittamalla eduskuntavaalit.Tätä samaa Sanna Marinkin tietysti yrittää.Sanna Marinin sopuisuus budjettiriihessä saattaakin olla Sdp:n laajempi strateginen linjaus. Ainakin moni demareiden taustavaikuttaja uskoo, että Sdp menestyy seuraavissa vaaleissa vain, jos Sanna Marinin hallitus pärjää kokonaisuudessaan.Siksi hallituskumppaneille kannattaa antaa välillä periksi.Sitä paitsi Sdp ei juuri tällä hetkellä tarvitse hallituksessa poliittisia voittoja. Se on nimittäin ehtinyt kerätä ne jo vaalikauden alussa.Hallitus on päättänyt hoitajamitoituksesta ja oppivelvollisuusiän pidentämisestä. Molemmat ovat Sdp:n keskeisiä tavoitteita. Entisen puheenjohtajan Antti Rinteen lupaama vappusatanen ei toteutunut, mutta pienimpiä eläkkeitä nostettiin silti vähän tämän vuoden alussa.Sanna Marin todennäköisesti antaa hallituskumppaneiden menestyä siitä itsekkäästä syystä, että näin myös Sdp uskoo menestyvänsä.",3
366,"Puheenjohtaja Maria Ohisalo piti lauantaina aamupäivällä linjapuheen vihreiden puoluekokouksen alkuun.Ohisalo poikkesi puheessaan muutamaan kertaan toimittajille etukäteen jaetusta tekstistä. Tässä ei sinänsä ole mitään ihmeellistä – hyvä puhuja usein lisää tekstiin spontaanisti jotain ja jättää asioita pois.Puheen alkupuolelle Ohisalo lisäsi huomautuksen: “Tästä meidän on kerrottava.”Tämän lauseen Ohisalo lisäsi kohtaan, jossa hän hehkutti sitä, että vihreät ovat hallituksessa ajaneet ja saavuttaneet historiallisen suuret panostukset vihreään siirtymään.Ohisalon mukaan tätä viestiä vihreiden tulisi välittää myös ulospäin.Tähän Ohisalon lisäykseen tiivistyy eräällä tavalla vihreiden keskeinen ongelma.Sillä ongelmiahan vihreillä on. Se näkyi viime kesän kuntavaaleissa ja talven aluevaaleissa. Molemmat menivät puolueelta kehnosti. Eivätkä viimeisimmät kannatuskyselyt myöskään lupaa vihreille yhtään parempaa, pikemminkin päinvastoin.Kannatusalhon syynä on ainakin osaltaan se, että vihreät eivät ole osanneet kertoa tekemisistään ulospäin. Sanna Marinin (sd) hallitus on tehnyt enemmän ilmastoa ja ympäristöä edistäviä päätöksiä ja satsauksia kuin yksikään aiempi hallitus Suomen historiassa.Tätä viestiä hallitus on kuitenkin aika vaisusti propagoinut kansalaisille. Pikemminkin  hallituksen ilmastopäätöksistä on monelle jäänyt lähinnä mieleen vihreiden ja keskustan keskinäinen vänkääminen ja krooninen turvetappelu.Vihreät ovatkin ajautuneet kimuranttiin tilanteeseen. Vihreiden politiikka ärsyttää niitä, joiden mielestä ilmastosta ei pitäisi vouhottaa. Mutta tyytymättömiä ovat myös monet ilmastoaktiivit, joiden mielestä hallitus ei ole tehnyt tarpeeksi.Lauantaina vihreiden kokouspaikan edessä oli pieni Elokapinan mielenilmaisu.Samuli Gröhn, Katri Tuononen ja Noe Paukkunen jakoivat kokoukseen saapuville esitteitä, joissa kiiteltiin sitä, että vihreiden uudessa poliittisessa ohjelmassa on useita toimenpiteitä, jotka auttavat vähäpäästöisen yhteiskunnan rakentamisessa.“Nykyiset toimet eivät kuitenkaan riitä”, esitteessä todettiin.Yleensä hallitukset tapaavat hehkuttaa omia saavutuksiaan –  olipa niitä tai ei. Marinin hallitus on kuitenkin hämmästyttävän vaisusti kehunut ilmastopäätöksiään.Tämän myös vihreät näyttävät nyt aiempaa paremmin tiedostavan.Ohisalo palasi asiaan nimittäin puheensa jälkeen tiedotustilaisuudessa, kun puoluejohdolta kysyttiin syitä vihreiden kannnatusalhoon.”Hallituksessa ollaan ja kannetaan vastuuta. Hallituksen saavutuksista emme ole kuitenkaan onnistuneet riittävästi kertomaan”, Ohisalo sanoi.Ja vihreät näyttävät ryhtyvän myös tuumasta toimeen. Omassa puheessaan sijaispuheenjohtaja Iiris Suomela kehui surutta hallituksen saavutuksia.“Teemme tässä hallituksessa historiallisen paljon ilmaston ja luonnon suojelemiseksi”, Suomela sanoi.Suomela korosti, että tällä viikolla eduskunnan käsittelyyn tuli luonnonsuojelulain uudistus. Uudistuksen myötä malminetsintä luonnonpuistoissa kielletään. Ja jatkossa yksittäisten lajien lisäksi voidaan suojella myös uhanalaisia luontotyyppejä.Kiinnostavaa Suomelan puheessa oli sävy, jolla on puhui keskustasta.Sävy oli nimittäin sopuisa.Suomela kertoi, että tällä viikolla luonnonsuojelulain uudistuksen lähetekeskustelussa eräs keskustalainen kansanedustaja oli kertonut, että hän oli oppinut luonnon suojelemisesta ja kunnioittamisesta omalta isoisältään, joka oli maanviljelijä.Suomela ei maininnut kyseistä keskustalaista nimeltä, mutta eduskunnan pöytäkirjoista selviää, että kyseessä oli Mikko Kinnunen.Suomela kertoi, että Kinnusen viitattua isoisäänsä, ilmasto- ja ympäristöministeri Emma Kari vastannut puhumalla omastaan.Kari kertoi oman isoisänsä olleen kalastaja. Kalojen katoaminen Itämerestä uhkasi aikoinaan viedä isoisältä elinkeinon. Karin mukaan hän oli lapsena kuunnellut isoisän tarinoita Itämeren lohen kohtalosta ja tämän vuoksi ryhtynyt luonnonsuojelijaksi.“Nämä maanviljelijöiden ja kalastajien kokemukset kuvaavat, miten me olemme todella luonnon armoilla”, Suomela sanoi.Maanviljelijän ja kalastajan kokemukset. Tämä on suorastaan lyyrinen muotoilu, josta tulee mieleen jonkinlainen historiallinen liitto – vähän samaan tapaan kuin punamultayhteistyössä  talonpojan ja työläisen kädenlyönti.Tällä kertaa kyseessä saattoi olla vihreiden kädenojennus keskustalle. Eikä kyseessä varmaankaan ollut sattuma.Keskusta ja vihreät pitävät molemmat itseään vihreänä puolueena, vaikka niiden luontosuhde onkin erilainen. Keskustalaiset näkevät luonnossa välinearvoa – luonnosta on syytä pitää huolta, jotta ihminen voi sitä hyödyntää esimerkiksi viljelemällä maata. Vihreät näkevät luonnolla selkeämmin itseisarvon. Luontoa pitää vihreiden mielestä suojella sen itsensä takia, ei vain siitä saatavan hyödyn vuoksi.Vihreissä on saatettu vihdoin tehdä strateginen havainto, että krooninen riitely keskustan kanssa ei hyödytä heitä. Eikä se ole kannatuskyselyiden valossa hyödyttänyt keskustaakaan.Sitä paitsi maanviljelijän ja kalastajan liitto saattaisi myös pystyä tekemään jotain maatalouden ilmastopäästöille.",3
367,"Sitra julkaisi torstaina raportin koronakriisiin liittyvästä päätöksenteosta. Toimittaja Matti Mörttisen kirjoittama Valtioneuvoston ydin kriisitilanteessa – Covid-19-pandemian paineet suomalaiselle päätöksenteolle -katsaus on helppolukuinen yhteenveto koronavirusvuoden tapahtumista.Mörttinen haastatteli katsausta varten noin 50 henkilöä, jotka eri rooleissa osallistuivat ja seurasivat koronavirukseen liittyvää päätöksentekoa. Haastateltujen joukossa on poliitikkoja, virkamiehiä, asiantuntijoita, toimittajia ja elinkeinoelämän edustajia. Näkemyksiään Mörttiselle on kertonut yli puolet nykyisen hallituksen ministereistä.Tapahtumat on kuvattu raportissa tarinan muodossa ilman suoria sitaatteja. Siinä ei siis eritellä, mitä kukin haastateltava on sanonut.Raportti luo tapahtumista siis kokonaiskuvaa. Ja se kokonaiskuva on paikoin hätkähdyttävä.Koronan kaltaista kriisiä ei aiemmin ole koettu. Päättäjät joutuivat monin paikoin improvisoimaan ja tekemään päätöksiä enemmän tai vähemmän sokkona. Päättäjillä ei ollut käytössään manuaalia, josta olisi nähnyt, miten aiemmin vastaavassa tilanteessa oli toimittu.Päättäjien hapuilu oli siis väistämätöntä.Raportin mukaan virkatyön ja poliittisen päätöksenteon rajat olivat häilyviä etenkin kriisin ensimmäisinä viikkoina – mikä myöskin on ymmärrettävää. Kriisissä jouduttiin tekemään nopeaan tahtiin poikkeuksellisen kovia päätöksiä.Hätkähdyttävintä raportissa ovat kuitenkin kuvaukset epäluottamuksen määrästä, joka päättäjien kesken kriisin aikana vallitsi. Ja myös se, miten moninapaista tämä epäluottamus oli.Raportin mukaan epäluottamusta oli poliitikkojen ja virkakunnan välillä. Sitä oli ministeriöiden välillä ja yksittäisten ministereiden välillä. Sitä oli tasavallan presidentin ja pääministerin välillä, sitä oli valtionhallinnon ja aluehallinnon ja kuntien välillä.Epäluottamusta oli asiantuntijaorganisaatioiden välillä ja myös niiden sisällä yksittäisten asiantuntijoiden kesken. Epäluottamusta oli hallituksen ja elinkeinoelämän välillä.Kukaan ei raportin mukaan oikein tuntunut luottavan toiseen.Tässä ote Mörttisen raportista:Hallituksen neuvotteluista on kerrottu tilanteista, joissa virkahenkilön esittelymuistioon tyytymätön ministeri on kirjoittanut Säätytalon käytävillä itse esittelymuistion uuteen muotoon ja jättänyt sieltä pois epätarkoituksenmukaisina pitämiään seikkoja, joita virkahenkilö olisi sisällyttänyt paperiin.Ministereiden ja virkakunnan välillä onkin ollut runsaasti tilanteita, joita kuvaamaan käy ainoastaan sana epäluottamus. Virkahenkilöt katsoivat poliitikkojen astuvan usein heidän tontilleen. Vastaavasti ministerit ovat ilmaisseet tuskastuneensa siitä, ettei virkakoneisto tuottanut heille esityksiä siinä tahdissa kuin he toivoivat. Virkakunnan koettiin olleen jähmettyneessä tilassa aivan kansliapäälliköiden tasoa myöten, lukuun ottamatta STM:n virkajohtoa, jonka oli suoranainen pakko saada jotain nopeasti aikaan.STM tarkoittaa sosiaali- ja terveysministeriötä, jonka kansliapäällikkö Kirsi Varhila on ollut keskeisessä roolissa kriisin hoitamisessa. Raportin mukaan Varhila oli itse voimakkaan poliittisen johtamisen kohteena. Tätä ”poliittista ohjausta” antoi perhe- ja peruspalveluministeri Krista Kiuru (sd).Poliittinen ohjaus kohdistui myös suoraan kentälle ja aluetasolle. Sairaanhoitopiirien johtajat saivat mitä erikoisimpiin aikoihin ministeripuheluita, joissa annettiin heille melko yksityiskohtaisiakin toimintaohjeita.Epäluottamuksesta on raportissa niin paljon esimerkkejä, että jos niistä piirtäisi graafisen kaavion, eri tahojen välistä epäluottamusta kuvaavat viivat muodostaisivat hämähäkinverkon, joka peittäisi alleen lähes koko hallinnon.Raporttiin haastatellut päättäjät antavat tilanteesta ehkä liian mustavalkoisen kuvan. Ja poikkeuksellisessa kriisissä erimielisyydet olivat varmasti väistämättömiä.Mutta silti tilannetta voi pitää hämmästyttävänä.Lähtökohtaisestihan hallinnon sisäistä luottamusta on pidetty suomalaisen järjestelmän vahvuutena. Kaikissa valtionhallinnon visiopapereissa julistetaan, että avoimuus ja luottamus ovat arvoista tärkeimmät.Ja nyt keskellä historiallista kriisiä hallinnon sisäinen luottamus oli tipotiessään.Erikoista tämä on siksi, että samaan aikaan viime keväänä kansalaisten luottamus hallintoon nousi ennätystasolle.Elinkeinoelämän valtuuskunta Eva teki perinteisen arvo- ja asennetutkimuksensa maalis–huhtikuun taitteessa 2020. Kyselytutkimuksen tulokset olivat täysin poikkeuksellisia kyselyn yli 30-vuotisessa historiassa.Suomalaisten perinteisesti voimakas kriittisyys puolueita, poliitikkoja ja virkamiehiä kohtaan vaimeni. Usko demokratian toimivuuteen lisääntyi merkittävästi.Luottamus hallitukseen kasvoi 30 prosenttiyksikköä ja eduskuntaan lähes 20 prosenttiyksikköä.Liki kaksi kolmasosaa vastaajista arvioi, että virkamiesten kansalaisille antama tieto on luotettavaa. Eri mieltä oli 15 prosenttia. Esimerkiksi vuonna 1984 vastaavassa kyselyssä virkamiesten antamaa tietoa piti luotettavana vain 23 prosenttia vastaajista.Erityisen vahvaa luottamus oli THL:ään. 73 prosenttia arvioi, että THL:n ja muiden terveysviranomaisten antama tieto on luotettavaa.Kansalaisten luottamus hallintoon nousi siis viime keväänä ennätyksellisen korkeaksi, samaan aikaan kun hallinnon sisäinen luottamus rakoili pahasti.Ilmiö on kiinnostava. Hallinnon sisäinen ja siihen ulkopuolelta kohdistuva luottamus tuskin ovat koskaan ennen olleet näin epätasapainossa.Mörttinen pohtii raportissaan myös, että sisäinen eripura ja takkuileva päätöksenteko saattoivat lisätä hallituksen kovien toimien, kuten valmiuslain käyttöönoton hyväksyttävyyttä kansalaisten silmissä.”Suomessa Marinin hallituksen toimien saamaan hyväksyntään saattoi paradoksaalisesti vaikuttaa se, että yleisö tajusi vastahakoisuuden, jolla hallitus päätöksiään teki”, Mörttinen kirjoittaa.Vaikka koronakriisi jatkuu edelleen, kansalaisten asenteet ovat palaamassa normaalitilaan.Eva teetti lokakuussa uuden arvo- ja asennetutkimuksen, jonka mukaan kevään luottamuslisä politiikkaan oli aika lailla täysin haihtunut. Luottamus hallitukseen oli pudonnut 23 prosenttiyksikköä.Erityisesti kansalaisten epäily poliitikkojen antaman tiedon luotettavuuteen oli lisääntynyt. Luottamus viranomaisiinkaan ei ollut enää samalla tasolla kuin keväällä.Hallinnon sisäisen luottamuksen taso ei välttämättä ole ihan vielä palautunut ennalleen.",3
368,"Keskusta ja vihreät ovat olleet Sanna Marinin (sd) hallituksessa kuin kissa ja koira, jotka ovat jatkuvasti toistensa kimpussa oli siihen syytä tai ei.Vihanpidosta huolimatta on kuitenkin hauska huomata, että kaksikko saa toisiltaan myös kulttuurisia vaikutteita.Kuten puheen pyhästä perheestä.Vihreiden osalta pyhä perhe on ikivanha pilkkanimi, jonka Vihreän langan päätoimittajana toiminut Timo Harakka aikoinaan lanseerasi. Nimitys viittasi vihreiden perustamisesta lähtien mukana olleisiin Pekka Haavistoon, Osmo Soininvaaraan ja Heidi Hautalaan.Nyt keskustassa on otettu sama termin käyttöön. Puolueen konservatiivisiipi on ryhtynyt kutsumaan puheenjohtaja Annika Saarikkoa ja hänen luottohenkilöitään myöskin pyhäksi perheeksi.Tänään Saarikon pyhä perhe sai pahasti nenilleen, mikä kriitikoita tietysti kovasti ilahdutti.Saarikko esitti tiistaina, että elinkeinoministeri Mika Lintilä sijaistaisi kahden kuukauden ajan puolustusministeri Antti Kaikkosta tämän jäädessä isyysvapaalle.Mika Lintilä Kuva: Vesa Moilanen / LehtikuvaMoni hämmästyi ehdotuksesta suuresti. Ovatko elinkeino- ja puolustusministerin salkut siis niin keveitä, että yksi ihminen pystyy ne molemmat hoitamaan tuosta vain?Lue lisää: Kaikkonen tekee historiaa jäädessään isyysvapaalle – sijaiseksi esitetään LintilääEtenkin aikana, jolloin Suomen suuret haasteet – sota ja energian hinta –, osuvat juuri näiden ministereiden rooteleihin.Asiasta virisi keskustan kenttäväen keskuudessa kova poru. Keskiviikkona puolustusministerin tuuraajaksi ilmoittautuikin keskustan kolmannen kauden edustaja Mikko Savola.Mikko Savola Kuva: Roni Rekomaa / LehtikuvaSavola on istunut eduskunnassa puolustus- ja ulkoasiainvaliokunnassa, ja on muutenkin profiloitunut turvallisuuskysymyksissä. Hän olisi siis ollut jo alun perin mitä luontevin tuuraaja Kaikkoselle. Saarikko ei kuitenkaan häntä esittänyt.Lopulta Saarikko joutui perääntymään – käytännössä pakon edessä, sillä Lintilä olisi kirkkaasti hävinnyt Savolalle torstaiaamuna äänestyksessä keskustan puoluehallituksen, eduskuntaryhmän ja europarlamenttiryhmän kokouksessa.Teknisesti perääntyminen tapahtui niin, että Mika Lintilä vetäytyi kisasta ja Savola valittiin puolustusministerin tuuraajaksi ilman äänestystä.Saarikolle episodi on nolo, ja kertoo siitä, että puheenjohtajalla ei ole oman puolueen eduskuntaryhmä lainkaan näpeissään. Sinänsä tämä ei ole uutinen, sillä sama on näkynyt toistuvasti loppusyksyn mittaan keskustan kansanedustajien lipeämisissä hallituksessa sovitusta.Mutta miksi ihmeessä Saarikko teki näin oudon ehdotuksen puolustusministerin tuuraamisesta?Tästä päästäänkin siihen pyhään perheeseen.Mikko Savolan noustua pätkäpuolustusministeriksi Vaasan vaalipiiristä on kolme keskustalaista ministeriä. Savolan lisäksi ministereinä ovat elinkeinoministeri Mika Lintilä ja maa- ja metsätalousministeri Antti Kurvinen.Keskustalla on tällä hetkellä Vaasan vaalipiiristä neljä kansanedustajaa. Keskustan synkän kannatustilanteen vuoksi määrä todennäköisesti putoaa kolmeen. Onkin hyvin mahdollista, että ministereistä Lintilä tai Kurvinen voivat pudota eduskunnasta. Etenkin kun kisassa ovat mukana Savolan lisäksi muiden muassa myös istuva kansanedustaja Pasi Kivisaari ja entinen kansanedustaja Lasse Hautala.Ministeripesti tuo edustajalle paljon medianäkyvyyttä, mikä toki auttaa ehdokasta myös eduskuntavaaleissa. Näin ollen Lintilä ja Kurvinen olisivat varmastikin olleet tyytyväisiä, jos Savolalle ei tällaista ylimääräistä vaalibuustia olisi herunut.Kurvinen ja Lintilä ovat Saarikon luotettuja keskustan ministeriryhmässä, joten näyttää vahvasti siltä, että puheenjohtaja pyrki auttamaan heidän vaalimenestystään sivuuttamalla Savolan tuuraajan paikalta.Puheenjohtajaa kritisoivien mielestä Saarikko siis puolusti oman pyhän perheensä asemaa.Toinen luonteva sijainen Kaikkoselle olisi ollut keskustan kansanedustaja Joonas Könttä Keski-Suomen vaalipiiristä. Könttä istuu myöskin eduskunnan puolustusvaliokunnassa.Könttä on Keski-Suomen vaalipiiristä, josta on myös tiede- ja kulttuuriministeri Petri Honkonen. Honkonen lasketaan kuuluvaksi myös Saarikon pyhään perheeseen, ja oli varmaankin tyytyväinen, kun Könttä ei noussut ministeriksi.Annika Saarikko selitti täydellistä u-käännöstään sijaistusasiassa Twitterissä torstaina näin:”Kun olosuhteet muuttuvat, on syytä muuttaa näkemyksiään. Pakkasviikko näytti, ettei kahta salkkua ole viisasta yhdistää”, Saarikko kirjoitti.Kyse ei siis Saarikon mukaan ollut poliittisesta juonittelusta ja omien tukijoiden jeesaamista vaan pakkasesta.",3
369,"Ylen torstaiaamuna julkaistun puoluekannatuskyselyn viesti on selvä: suomalaiset ovat kokoontuneet lipun ympärille.Suomeksi ”lipun ympärille kokoontuminen” kuulostaa jokseenkin vieraalta, eikä ihme – käsite on peräisin Yhdysvalloista. Siellä politiikan tutkimuksessa puhutaan ilmiöstä nimeltä Rally 'round the Flag.Ilmiöllä tarkoitetaan sitä, että kansainvälisen kriisin tai sodan aikana Yhdysvaltain presidentin suosio yleensä nousee. Kriisitilanteessa kansallisen yhtenäisyyden tarve kasvaa, ja valtionjohto on perinteisesti ollut tämän ilmentymä.Niin tälläkin kertaa.Koronakriisin myötä presidentti Donald Trumpin suosioluvut ovat nousseet korkeimmalle tasolleen sitten hänen presidenttikautensa alun.Tosin Trumpin osalta nousu on ollut vain noin viisi prosenttiyksikköä hieman yli 50 prosenttiin – mikä ei välttämättä ole kovin paljon. Esimerkiksi vuonna 2001 syyskuun 11. päivän terrori-iskujen jälkeen presidentti George W. Bushin suosioluvut nousivat 39 prosenttiyksikköä 90 prosenttiin.Suomalaisten isänmaallisuus on jotenkin vähäeleisempää kuin amerikkalaisten – lipunheiluttelun sijaan suomalaiset ovat soittaneet parvekkeiltaan Daruden Sandstorm-kappaletta.Mutta yhtä kaikki sama ilmiö näkyy myös Suomessa.Ylen torstaisen puoluekannatuskyselyn mukaan Sdp on kirinyt jo lähes tasoihin perussuomalaisten kanssa. Sdp:n kannatus on noussut kyselyssä kolme prosenttiyksikköä 19,6 prosenttiin.Kannatusykkösen perussuomalaisten kannatus on puolestaan laskenut 2,4 prosenttiyksikköä 20,0 prosenttiin.Taloustutkimus teki Ylen kyselyn haastattelut aikavälillä 4.3.–7.4.2020. Näin ollen osa haastatteluista on tehty jo ennen kuin Suomeen julistettiin koronaviruksen takia poikkeusolot ja määrättiin tiukkoja rajoituksia.Taloustutkimuksen tutkimusjohtaja Tuomo Turja kertoo Ylen haastattelussa, että viikkokohtaisten tulosten mukaan Sdp:n kannatus nousi kyselyjakson loppua kohden. Turjan mukaan Sdp on ollut suosituin puolue viikosta 13 (23.–29.3.) alkaen.Pääministeripuolue Sdp:n kannatusnousun syy on siis selvä: koronakriisi.Sama ilmiö näkyi sunnuntaina julkaistussa HS-gallupissa. Siinä 84 prosenttia suomalaisista kertoi olevansa erittäin tai melko tyytyväinen pääministeri Sanna Marinin (sd) toimintaan koronakriisin hoidossa. Presidentti Sauli Niinistön toimintaan tyytyväisiä oli 85 prosenttia.Vastaava lipun ympärille kokoontuminen näkyy myös monissa muissa Euroopan maissa.Esimerkiksi italialaisista 71 prosenttia arvioi, että Italian pääministerin Giuseppe Conte on onnistunut tehtävässään. Luvussa on nousua peräti 27 prosenttiyksikköä.Itävallan liittokanslerin Sebastian Kurzin kannatusluku on 77 (+33 prosenttiyksikköä).Lista jatkuu:Hollannin pääministeri Mark Rutte 75 prosenttia (+30).Tanskan pääministeri Mette Frederiksen 79 prosenttia (+40)Saksan liittokansleri Angela Merkel 79 prosenttia (+11).Ranskan presidentti Emmanuel Macron 51 prosenttia (+15).Mutta mistä Rally 'round the Flag -ilmiö johtuu?Selityksiä on ainakin kaksi. Ensimmäinen niistä on jo jutun alussa mainittu näkemys siitä, että kansalaiset näkevät valtionjohdon kriisiaikana kansallisen yhtenäisyyden symbolina.Toisen selityksen mukaan iso merkitys on sillä, että oppositiopuolueet vähentävät kriisiaikana hallitukseen kohdistuvaa kritiikkiä. Ja näin ollen myös mediassa näkyy vähemmän hallitukseen kohdistuvia negatiivisia kommentteja.Pääministeri Sanna Marin tiivisti hyvin kriisiajan poliittiset asetelmat eduskunnan täysistunnossa 17. maaliskuuta. Se oli se historiallinen istunto, jossa valmiuslain käyttöönottoasetukset olivat eduskunnan lähetekeskustelussa.”Tällaisen kriisin keskellä tässä salissa ei ole oppositio- ja hallituspuolueita, tässä on Suomen kansakunnan asialla olevia kansanedustajia ja ihmisiä”, Marin sanoi.Valmiuslain käyttöönotto siunattiin eduskunnassa yksimielisesti.Oppositio antoi tuossa vaiheessa hallituksen toimille voimakkaan tukensa. Kokoomuksen puheenjohtaja Petteri Orpo korosti kansallisen yhtenäisyyden merkitystä.Perussuomalaisten puheenjohtaja Jussi Halla-aho puolestaan sanoi Facebookissa, että hallitusohjelman tavoitteet työllisyyden ja julkisen talouden tasapainon osalta on haudattava – ”emmekä tule hallitusta tästä moittimaan”.Karanteeniviikkojen edetessä kansalliseen yksituumaisuuteen on kuitenkin tullut säröjä.Eniten moitteita hallitus on hitaasta reagoinnista ulkomailta saapuvien ohjaamisesta karanteeniin lentokentällä ja sote-henkilöstön liian vähäisistä suojavarusteista.Opposition lisäksi hallitusta on moittinut muun muassa Helsingin pormestari Jan Vapaavuori (kok). Vapaavuoren mukaan Helsingin suojavarustetilanne on kriittinen eikä hallitus ole riittävästi kuunnellut kuntien huolta.Pääministeri Marin vastasi keskiviikkona Vapaavuorelle – tosin pormestaria nimellä mainitsematta – toteamalla, että osa sairaanhoitopiireistä, kunnista ja muista toimijoista ei ollut noudattanut pandemiasuunnitelman mukaisia varautumismääräyksiä.Tampereen yliopiston tutkijatohtori Johanna Vuorelma kiinnitti keskiviikkona Twitterissä huomiota syntipukkiretoriikan viriämiseen.”Kansainvälisille kriiseille ominainen kansallisen yhtenäisyyden ihanne alkaa horjua näköjään jo kriisin akuuttivaiheessa, kun julkista syntipukkiretoriikkaa esiintyy jo nyt”, Vuorelma kirjoitti Twitterissä.Tutkimuksissa onkin havaittu, että Rally 'round the Flag -ilmiön vaikutus ei yleensä kestä kovin kauan.Korjaus kello 19.20: Perussuomalaisten kannatus oli Ylen kyselyssä 20,0 prosenttia, ei 19,6 prosenttia kuten kirjoituksessa aiemmin luki.",3
370,"Bisneksessä hehkutetaan mieluusti niin sanottuja win-win -päätöksiä, jossa kaikki voittavat.Kirsi Pihan lauantai-illan ilmoitus ei ollut sellainen.Lue lisää: Kirsi Piha luopuu Helsingin pormestariehdokkuudesta – Valtuustoryhmän puheenjohtaja kuuli päätöksestä hetkeä ennen julkista ilmoitustaPikemminkin voisi sanoa, että Pihan luopuminen Helsingin pormestariehdokkuudesta oli eräänlainen lose-lose -päätös. Siinä hävisivät sekä Kirsi Piha että ennen kaikkea kokoomus.Kyse ei ole siis siitä, että olisiko Piha ollut kokoomukselle hyvä pormestariehdokas vai ei. Kyse on siitä, että Piha sysäsi jo entuudestaan vaikeuksissa olleen kokoomukseen avoimeen kriisiin.Pihalle itselleen luopuminen on siis epäonnistuminen – sitä ei kukaan varmasti kiistä.Taustalähteet kertovat, että keskeinen syy Pihan luopumiselle on someöyhötys, jonka repivyys tuli hänelle kuulemma yllätyksenä.Ja totta – Pihalle on viime viikot riekuttu oikein urakalla Twitterissä sekä omien että vieraiden taholta.Mutta silti voi hyvin kysyä, miten Piha tiedosti someöyhötyksen rajuuden vasta nyt? Siis vasta nyt, kun kokoomuksen Helsingin piiri ehti nimittää hänet ehdokkaakseen.Eikö Piha ollut aiemmin katsonut, mitä siellä Twitterissä oikein tapahtuu?Toki öyhötys tuntuu varmasti pahemmalta kun se ei ole yleistä riekkumista vaan kohdistuu juuri omaan itseen. Mutta silti Pihan itsensä ja hänen tukijoukkojensa olisi pitänyt valmistautua tilanteeseen paremmin. Heidän olisi pitänyt suojata pormestariehdokasta – ja Pihan olisi pitänyt suojata itseään.Lue Lari Malmbergin kommentti: Kirsi Piha pudotti uutispommin pahimmalla mahdollisella hetkellä – Syyt päätöksen taustalla kertovat paljon politiikan nykytodellisuudestaRiekkuminen ei nimittäin kohdistu ihminen Kirsi Pihaan vaan pormestariehdokas Pihaan.Ammattipoliitikko tuskin olisi korvaansa lopsauttanut Twitter-älinälle. Älinä on valitettavaa – mutta valitettavasti politiikan kieli on viime vuosina muuttunut myrkylliseksi.Se on huono juttu. Eikä sitä pidä hyväksyä. Mutta se on silti valitettava fakta.Aiemmin lauantaina julkkiskokki Hanna Gullichsen ilmoitti myöskin luopuvansa kokoomuksen kuntavaaliehdokkuudesta.”Kokoomus puolueena on minulle oikea, mutta puoluejohto ei mielestäni vetänyt rajoja sinne, minne niitä tarvittiin”, Gullichsen perusteli Instagramissa.Gullichsen sanoi siis suoraan sen, mikä ilmeisesti oli myös Pihan luopumisen taustalla: tyytymättömyys siihen, miten lepsusti puolueen johto on pistänyt puolueen linjauksia rikkovia omiaan kuriin.Kokoomuksen nykyinen Helsingin valtuutettu Matti Parpala kirjoitti Twitterissä pitkän ketjun aiheesta.”Liian moni on vaan kyllästynyt siihen, että puolueen johtopaikoilta tyydytään toistelemaan sinänsä hyviä ja oikeita puolueen arvolinjauksia, kun on käytännössä selvää, että niillä voi pyyhkiä takapuolensa, kunhan vaan tuo ääniä”, Parpala kirjoitti.Hän sysäsi vastuun asiasta siis suoraan puolueen puheenjohtajalle Petteri Orpolle.Mutta eivät muutkaan puolueen johtohahmot ole kovin aktiivisia olleet vihollisuuksien tyynnyttämisessä.Kokoomuksessa on tunnetusti käynnissä aatteellinen taistelu arvokonservatiivien ja -liberaalien välillä.Taistelu konkretisoituu Helsingissä, jossa Wille Rydmanin ja Atte Kalevan edustamat konservatiivit ottavat yhteen liberaalien kanssa.Eräs kokoomuksen taustavaikuttaja ihmettelee, miten vähän puolueen Helsingin piirin johto on tehnyt sisällissodan rauhoittamiseksi.Monin paikoin joitakin kokoomusehdokkaita ei ole puheiden perusteella voinut mitenkään erottaa perussuomalaisista.”Olisi aidosti kaivattu näyttöä puolueen johdosta siihen, mikä on oikein ja mikä ei”, taustavaikuttaja sanoo. laaja artikkeli: ”Ajatteliko hän, että hänet otettaisiin vastaan jonain messiaana?” – HS:n haastattelemat kokoomuslähteet pohtivat, oliko Kirsi Piha naiivi vai jättikö puoluejohto hänet yksinKirsi Piha ilmoitti blogissaan, että ei aio kommentoida luopumistaan ainakaan tässä vaiheessa tämän enempää. Jos ja kun Piha vaikenee, muut ottavat kommentointitilan.Lähipäivinä tullaankin kokoomuskaadereilta varmaan kuulemaan kommentteja Pihan rintamakarkuruudesta ja vallan antamisesta toisaalle.Ja kuten sanottua – luopuminen näin lähellä vaaleja oli Pihalta paha epäonnistuminen. Ja myös poikkeuksellisen pahat oharit omalle puolueelle.Yhdistävä tekijä lauantain luopujien eli Gullichsenin ja Pihan välillä on se, että kumpikin tuli vaaleihin politiikan ulkopuolelta.Piha toki on entinen poliitikko, mutta hänen poliitikkovuosistaan on jo iäisyys. Silloin vuosituhannen vaihteessa kaikki oli toisin – ei ollut Facebookia tai Twitteriä. Vihapuhe ei tullut samalla tavalla silmille.Pihaa voi siis moittia herkkänahkaisuudesta. Mutta kyse on itse asiassa paljon isommasta asiasta.Kuntavaaleissa ehdolle asettuvat ihan tavalliset suomalaiset hoitamaan yhteisiä asioita.Jos ihmiset eivät uskalla someölinän ja vihapuheen takia lähteä ehdolle, se on todellinen uhka demokratialle ja kansanvallalle.Ei kenenkään pitäisi joutua sietämään mitä tahansa somesaastaa. Ei ammattipoliitikon eikä riviehdokkaan. Kukaan ei tietenkään halua suitsia poliittista keskustelua ja vallanpitäjiin kohdistuvaa kritiikkiä. Se pitäisi voida kuitenkin myös somessa esittää toisen ihmisarvoa kunnioittaen.Pihan luopuminen ei pistä pelkästään Helsingin pormestariasetelmia uusiksi. Se toi kokoomuksen sisäisen kriisin kaikkien näkyviin.Kokoomus on nyt todenteolla kriisipuolue. Eikä siitä leimasta ole helppo päästä irti, sillä kriiseistä tuppaa tulemaan loputon kierre.Kokoomus ui siis todella syvällä. Se ei todennäköisesti ole ollut näin uppeluksissa sitten Ville Itälän puheenjohtajakauden 2000-luvun alussa.",3
371,"Hallitus järjesti tiistai-iltana tiedotustilaisuudessa melkoisen yllätyksen.Se julkisti tämän vuoden neljännen lisätalousarvion, joka oli historiallisen suuri. Valtiovarainministeri Katri Kulmuni (kesk) kertoi, että lisäbudjetin koko on peräti 5,5 miljardia euroa.Ennakkoon tiedettiin, että lisätalousarvio tulisi olemaan iso. Ja todennäköisesti suurempi kuin huhtikuussa julkaistu vuoden toinen lisätalousarvio – joka oli myöskin ennätyssuuri, 3,6 miljardia.Silti 5,5 miljardia oli yllätys. Se on todella paljon.Erityisen suuri yllätys se tuntui olleen eräille keskustalaisille. Ainakin näin voi päätellä saamistani yhteydenotoista.Keskustavaikuttaja kertoi, että Kulmuni järjesti tiistaina aamupäivällä infon keskustan kansanedustajille. Siinä kerrottiin, että lisätalousarvion koko olisi jonkin verran yli neljä miljardia.Illan tiedotustilaisuudessa kuitenkin selvisi, että lisäbudjetti olisikin 5,5 miljardia euroa – eli pitkälti yli miljardin enemmän kuin aamulla oli kerrottu.Keskustalainen oli kiihtynyt. Vaikutti siltä, että lisätalousarvio olisi paisunut yli miljardilla hallituksen iltapäivän neuvotteluissa.”Lastemme tulevaisuutta syödään”, hän puuskahti.Ryhdyin selvittämään, mitä tiistai-iltapäivänä oli tapahtunut. Oliko tosiaan lisäbudjettiin ilmestynyt muutamassa tunnissa miljardilla lisämenoja?Soittelin neuvotteluihin osallistuneille ja kaikki ihmettelivät kysymystäni.Vaikka lisäbudjetista oli kuulemma väännetty neuvotteluissa kovasti, sen koko ei ollut päivän mittaan kuulemma merkittävästi kasvanut.Mistä oikein oli kyse?Vastaus löytyy valtiovarainministeriöstä.Tiistaina julkistettu lisäbudjetti oli kooltaan sekä 4,1 miljardia että 5,5 miljardia euroa. Näistä kahdesta kukin voi valita itselleen mieluisimman luvun.Selitys omituiseen tilanteeseen löytyy budjetointitekniikasta.Sama lukusählinki nimittäin nähtiin myös huhtikuussa, jolloin hallitus julkisti tämän vuoden toisen lisätalousarvion. Silloin Kulmuni sanoi tiedotustilaisuudessa, että lisätalousarvio on kooltaan 4,1 miljardia euroa.Tätä lukua kaikki viestimet myös käyttivät uutisissaan.Valtiovarainministeriön tiedote lisäbudjetista tuli vasta tiedotustilaisuuden jälkeen, joten luku 4,1 miljardin lisätalousarviosta jäi mediassa elämään. Sitä onkin toisteltu jo monta viikkoa.Valtiovarainministeriö on yrittänyt väsymättä oikoa, että itse asiassa toinen lisätalousarvio ei ollut 4,1 miljardia vaan puoli miljardia pienempi eli 3,6 miljardia euroa.Lukujen ero johtuu siitä, että 4,1 miljardia oli ”määrärahavaikutus koko kehyskaudelle”. Tämä tarkoittaa sitä, että huhtikuun lisätalousarvio lisää menoja useammalle eri vuodelle vaalikauden aikana.Varsinainen tälle vuodelle osuvien menolisäysten määrä on 3,6 miljardia, eli se on tämän vuoden lisätalousarvion virallinen suuruus.Sama lukusekaannus tapahtui myös tiistaina.Neljännen lisätalousarvion menolisäykset tälle vuodelle ovat 4,1 miljardia euroa. Tämä 4,1 miljardia on siis neljännen lisätalousarvion virallinen koko, joka on myös vertailukelpoinen 3,6 miljardin suuruiseen toiseen lisätalousarvioon.Samaan hengenvetoon pitää sanoa, että myös 5,5 miljardia on tavallaan oikein.” Etenkin keskustalaisia nopea velkaantuminen tuntuu hirvittävän. Siinä on huomioitu tämän vuoden menolisäysten lisäksi myös noin miljardin euron määrärahalisäykset lähivuosille. Lisäksi mukana ovat asuntorahaston valtuuskorotusten vaikutus (0,35 miljardia) ja yhteisveron jako-osuuden muutos, jonka myötä kunnat saavat yritysten maksamista veroista väliaikaisesti isomman siivun. Sen vaikutus on 0,5 miljardia.Kyse on siis budjettitekniikasta, josta tavallisen kansalaisen ei kannata sen kummemmin välittää. Olennaisempaa on tiedostaa se, että Suomi velkaantuu koronakriisin takia ennätyksellisen nopeasti.Suomen tänä vuonna ottaman nettovelan määrä nousee neljännen lisätalousarvion takia jo 18,8 miljardiin euroon. Ja nyt ollaan vasta vuoden puolivälissä.Syksyllä on tiedossa lisää lisätalousarvioita.Etenkin keskustalaisia nopea velkaantuminen tuntuu hirvittävän. Keskustan kansanedustaja Markus Lohi kuvasi oloaan samanlaiseksi kuin olisi ”käynyt luottokortilla ostoksilla”.”Kaikkea hyvää ja tarpeellista tuli hankittua. Lasku tulee kuitenkin varmuudella perässä”, Lohi kirjoitti Twitterissä.Lievittääkseen keskustalaisen velkaantumistuskaa Kulmuni korosti tiistain tiedotustilaisuudessa, että hallitus asettaa syksyn budjettiriihessä uuden työllisyystavoitteen, joka on suurempi kuin nykyinen 60 000 työpaikan tavoite.Koronankriisin takia hallitusohjelmaan kirjattu nykyinen työllisyystavoite on tietysti mahdotonta saavuttaa.Hallitusohjelman mukaanhan hallituksen olisi pitänyt pystyä osoittamaan syksyn budjettiriihessä tehneensä päätöksiä, joilla syntyy 30 000 uutta työpaikkaa. Toiset 30 000 oli tarkoitus tehdä myöhemmin.Nyt Kulmuni sanoo että tavoitetta nostetaan – vaikka itse asiassa yhtä hyvin voisi sanoa, että hallitus luopuu nykyisestä tavoitteestaan.Yleisesti ottaen työllisyystavoitteen määrittelyssä on kolme keskeistä osa-aluetta.1) Uusien työpaikkojen määrä.2) Aikataulu, jolla työpaikkojen pitäisi syntyä.3) Tapa, jolla syntyneet työpaikat todennetaan.Tiistaina hallitus kävi kuulemma ”filosofisen keskustelun” ja sopi itse asiassa vain viimeisestä. Se julkaisi lisätalousarvion yhteydessä kannanoton, jossa todetaan:Työllisyystoimien arvioinnista vastaa valtiovarainministeriö käyden tieteellistä vuoropuhelua työ- ja elinkeinoministeriön asettaman riippumattoman tutkijaryhmän kanssa.Uusien työpaikkojen määrän tavoite jäi siis auki – se siis on jotain enemmän kuin 60 000. Ja ennen kaikkea hallitus jätti selkeästi toteamatta, mihin mennessä uuden tavoitteen pitäisi toteutua.Työllisyystavoitteen toteutuminen voi käytännössä siirtyä jonnekin tämän vuosikymmenen loppupuolelle. Hallitus aikoo kuitenkin tehdä budjettiriihessä päätöksiä rakenneuudistuksista, joilla joku tuleva hallitus voi tavoitteeseen joskus päästä.",3
372,"Myöhään keskiviikkoiltana hallituksen neuvotteluissa pääministeri Sanna Marin (sd) teki matkustusrajoituksista päätösesityksen, jonka hallitus hyväksyi.Marinin tekemä päätösesitys oli täsmälleen sellainen kuin elinkeinoministeri Mika Lintilä (kesk) ja keskusta olivat ajaneet. Esitys poikkesi merkittävästi siitä, mitä perhe- ja peruspalveluministeri Krista Kiuru ja Sdp olivat toivoneet.Sanna Marin ei tiettävästi itsekään kannattanut matkustusrajoitusten löysentämistä näin merkittävästi. Silti hän teki keskustan haluaman esityksen.Hallituksen päätöksen mukaan ensi viikon lauantaista lähtien turvallisen maan raja-arvo nostetaan 25 koronatapaukseen sataatuhatta asukasta kohden. Tällä hetkellä raja-arvo on 8–10 tapausta.Perjantain tiedotustilaisuudessa kerrottiin myös, että marraskuun lopulla Suomessa tulee voimaan uusi matkustusrajoituksen malli.” ”Lintilä ja Kiuru ovat olleet koko alkusyksyn toistensa kimpussa kuin kissa ja koira.” Tuolloin EU-maiden ja Schengen-alueen rajoituksista luovutaan, mutta yli 25 tapauksen raja-arvon ylittävistä maista tulevilta matkustajilta edellytetään negatiivinen testitulos. Tulijat voidaan asettaa karanteeniin, mutta toisella testillä tästä karanteenista voi vapautua.Elinkeinoministeri Lintilän johdolla työ- ja elinkeinoministeriö (TEM) on jo viikkoja ajanut matkustusrajoitusten hölläämistä, mutta asia ei ole edennyt sosiaali- ja terveysministeriön (STM) vastustuksen vuoksi.TEM on varoittanut matkailurajoitusten tuhoavan Suomen matkailualan, joka työllistää yli 140 000 henkeä. STM on puolestaan puhunut terveysturvallisuudesta.Hallituksen matkailurajoitusneuvotteluita ei ole helpottanut se, että Mika Lintilä ja Krista Kiuru ovat olleet koko alkusyksyn toistensa kimpussa kuin kissa ja koira. Elokuun alkupuolella ärhentely puhkesi avoimeksi riidaksi, kun Lintilä haukkui julkisesti Kiurun puheet rajoilla määrättävistä pakkokaranteeneista.Julkisen riidan jälkeen pääministeri piti elokuun alkupuolella hallituksessa niin sanotun pelisääntökeskustelun.Keskustelussa Marin oli tiettävästi vaatinut parempaa tiedonkulkua hallituksen sisällä, minkä saattoi tulkita näpäytykseksi Kiurulle. Toisaalta pääministeri oli sanonut, että vaikka ministerit voivat arvostella asioita, toisen ministerin henkilöön ei kritiikissä saisi mennä.Tämä nuhde oli mitä ilmeisimmin kohdistettu Lintilälle.Riitely tiettävästi jatkui hallituksen keskiviikon neuvotteluissa.Jossain vaiheessa iltaa Krista Kiuru esitti kompromissia, jossa raja-arvo nostettaisiin 16 tapaukseen. Tämä ei kuitenkaan keskustalle käynyt.Keskustan puheenjohtajan Annika Saarikon tukemana Lintilä vaati raja-arvoa 25 tapaukseen eli EU-komission suosittelemalle tasolle.Keskusta ilmoitti, että se ei missään tapauksessa suostu Kiurun esittämään kompromissiin.Neuvottelut olivatkin keskiviikkoiltana täysin jumissa.Krista Kiuru on tunnetusti tiukka neuvottelija, joka ei koskaan anna periksi. Kiuru osallistui keskiviikkoillan kokoukseen etäyhteyden välityksellä, sillä hän oli korona-altistumisepäilyn vuoksi omaehtoisessa karanteenissa. Etäosallistuminen ei kuitenkaan millään tavalla vähentänyt hänen vääntöhalujaan neuvotteluissa.Myöhään illalla pääministeri Marin sitten vihelsi pelin poikki ja teki oman päätösehdotuksensa, joka siis vastasi täsmälleen keskustan vaatimusta.Hallitus päätti asiasta keskiviikkona, mutta neuvottelut jatkuivat vielä torstaina eräistä yksityiskohdista.Miksi Marin antoi keskustalle periksi?Syitä lienee monia.EU-komission määräämä kuuden kuukauden poikkeusaika Schengen-alueen sisärajatarkastuksille umpeutuu ensi viikolla. Suomi olisi joka tapauksessa joutunut päättämään asiasta jotain. On varmasti juridisesti yksinkertaisinta, että Suomi ottaa käyttöön EU-komission esittämän 25 tapauksen rajan.Lisäksi Lintilä vetosi hallituksen istunnossa voimakkaasti muun muassa Finnairin puolesta. Jos matkustusrajoitukset jatkuvat nykyisellä tasolla, Finnair ei pysty lisäämään lentojensa määrää. Vähäisten lentojen takia Finnairilla on riski menettää laskeutumislupiaan useille keskeisille lentokentille.” ”Matkustusrajoitukset on tällä päätöksellä lukittu, eikä asiasta ole tarkoitus enää neuvotella hallituksessa. ” Ja matkailualan ahdinko varmasti vaikutti päätökseen.Keskeisin syy taisi kuitenkin olla se, että Sanna Marin halusi säilyttää hallituksensa toimintakyvyn.Eikä kyse ole vain keskustasta, sillä Rkp on kipuillut pahasti Ruotsiin kohdistuvien matkustusrajoitusten suhteen. Rajapäätös on pitänyt uudistaa aina kahden viikon välein, joten sama vääntö on käyty hallituksessa kerta toisensa jälkeen.Jatkuva vääntäminen matkustusrajoituksista on alkanut pahasti syödä hallituksen toimintakykyä.Erityisen hankalaa tämä on siksi, että hallituksen pitäisi ensi viikolla budjettiriihessä tehdä iso liuta isoja ja hankalia päätöksiä.Hallituksen toimintakyvyn kannalta matkustusrajoituspäätös on siinä mielessä merkittävä, että nyt päätetty 25 tapauksen raja on pysyvä. Jos ja kun EU-maiden koronatilanne lähitulevaisuudessa muuttuu, rajan muuttamisesta ei käydä hallituksessa uusia neuvotteluita.Matkustusrajoitukset on tällä päätöksellä lukittu, eikä asiasta ole tarkoitus enää neuvotella hallituksessa.Sitä paitsi voi olla hyvinkin mahdollista, että jos koronatilanne pahenee EU-alueella, 25 tapauksen rajan alittavia maita ei muutaman viikon kuluttua ole enää yhtään.Hallituksen keskiviikon päätökseen sisältyi myös sellainen linjaus, että valtio korvaa kaikki lisätestauksesta aiheutuvat kulut kunnille täysimääräisesti ja nämä rahat otetaan budjettikehyksen ulkopuolelta.Keskustakin on nyt sitoutunut tähän. Se oli keskeinen osa keskiviikkoillan esitystä.Käytännössä lisätestauksen aiheuttamat satojen miljoonien eurojen kustannukset siis katetaan ottamalla lisää lainaa.",3
373,"Sanna Marinin (sd) hallitus tekee loppuviikosta todennäköisesti jälleen Suomen ennätyksen.Hallitus julkistaa torstaina tai perjantaina tämän vuoden neljännen lisätalousarvion. Se lienee Suomen historian suurin.Edellinen ennätys on huhtikuulta. Silloin hallitus julkisti tämän vuoden toisen lisätalousarvion. Se oli kooltaan 3,6 miljardia euroa. MAINOS (TEKSTI JATKUU ALLA)  MAINOS PÄÄTTYY Nyt julkistettava neljäs lisätalousarvio voi nousta yli neljän miljardin euron. Tosin lisätalousarvioiden kokovertailu on vähän hankalaa, sillä laskentatapa vaikuttaa lopputulokseen.Kyse on joka tapauksessa miljardeista.Miljardista näyttää viime aikoina tulleen politiikan uusi perusyksikkö.Joskus aikoinaan ennen koronakriisiä lisäbudjeteissa väännettiin yksittäisistä miljoonista: digitaito-ohjelmaan pantiin seitsemän miljoonaa, poliisin kalustohankintoihin kolme miljoonaa, riista-aitaan yksi miljoona.Lauantaina vihreiden puheenjohtaja Maria Ohisalo esitti STT:n haastattelussa miljardin euron tukea kuuden suurimman kaupungin joukkoliikenteelle.Se on luku, jossa on ykkösen jälkeen yhdeksän nollaa.Ohisalon esitys suututti hallituskumppaneita.Liikenne- ja viestintäministeri Timo Harakka (sd) tyrmäsi Ohisalon avauksen.Sekin oli tavallaan poikkeuksellista.” ”Keskustalaisten mielessä vihreät esiintyvät jatkuvasti julkisuudessa vaatimassa erilaisia asioita hallitukselta.” Yleensä ministerit yrittävät kahmia omalle hallinnonalalleen niin paljon rahaa kuin mahdollista. Harakka sen sijaan ilmoitti STT:n haastattelussa, että ei nyt sentään miljardia tarvita.Harakan mukaan lisäbudjetissa olisi tarkoitus myöntää joukkoliikenteelle sadan miljoonan euron tuki, mikä sekin on paljon.Liikenne- ja viestintäministeriö on neuvotellut lisäbudjetin määrärahoista jo viikkoja, joten Harakka kummasteli Ohisalon avauksen ajoitusta.”Tässä vaiheessa on aika hedelmätöntä lähteä puhumaan uusista summista”, Harakka sanoi STT:lle. Harakka ilmeisesti tarkoitti sitä, että yleensä hallituspuolueet tuovat esille kantansa sisäisten neuvotteluidensa alkuvaiheessa – eivät viime hetkellä julkisuuden kautta.Vihreiden toiminta on ärsyttänyt hallituskumppaneista etenkin keskustaa jo pitkään.Keskustalaisten mielessä vihreät esiintyvät jatkuvasti julkisuudessa vaatimassa erilaisia asioita hallitukselta. Keskustalaisten mielestä tämä on puhdasta populismia.Lisätuskaa keskustalaisille tuottaa se, että hallituksen rahankäytölle ei ole tällä hetkellä mitään rajaa. Koronaepidemian takia joudutaan tukemaan yrityksiä ja ihmisiä ja elvytyskin on välttämätöntä. Tästä kaikki ovat hallituksessa ja oppositiossa yhtä mieltä.Silti joku tolkku ja mittasuhteet asioissa pitäisi olla, keskustalaiset purnaavat. Että ei esimerkiksi noin vain ja yllättäen esitetä miljardin tukea joukkoliikenteelle.Mutta voihan sitä esittää. Etenkin kun valtiontalouden menokehys ei ole tällä hetkellä voimassa.Kun maaliskuussa Suomeen julistettiin poikkeusolot ja otettiin valmiuslaki käyttöön, hallituksessa sovittiin, että valtiontalouden menokehys ei ole tänä vuonna käytössä.Menokehys on poliitikkojen itse itselleen rakentama rajoitin, joka estää heitä holvaamasta veronmaksajien rahoja mielin määrin.Budjetin tekeminen oli takavuosina toista kuin nykyään.Valtiovarainministeriön entinen budjettipäällikkö Esko Rekola kuvaili muistelmissaan, että kerran ministeriöön tuli rahapyyntö, jossa kerrottiin korkeimman oikeuden verhojen olevan niin kuluneet, että niitä on jouduttu korjailemaan klemmareilla.Toivottiin, että että korkeimpaan oikeuteen saataisiin ”uudet verhot ja lisää klemmareita”.Rekola oli budjettipäällikkönä vuosina 1959–65. Hän toimi myös useampaan otteeseen valtiovarainministerinä liberaalisen kansanpuolueen mandaatilla.Rekola muistelee joskus jonkun oppilaitoksen lähestyneen valtiovarainministeriötä ja toivoneen ”Singer-merkkisiä ompelukoneita”. Rekola kertoi käyttäneensä virkamiesvaltaa ja vetäneensä Singer-sanan yli raha-anomuksesta. Koulu sai jonkun muun merkkisiä ompelukoneita.Rekolan esimerkit muistelmissaan ovat hauskoja, koska rahatoiveet olivat pieniä ja yksityiskohtaisia. Isompi ongelma takavuosina olivat kuitenkin tolkuttoman isot määrärahavaatimukset.Kukin ministeri vaati omalle hallinnonalalleen lisää miljoonia, ja syksyn budjettiriihessä istuttiin päiväkausia riitelemässä ja vetelemässä punakynällä vaatimuksia yli.Kaikki muuttui vuonna 1991.Silloin otettiin käyttöön niin sanottu kehysbudjetointi. Käytännön oli valmistellut Harri Holkerin (kok) hallitus ja sen tarkoitus oli saada julkisten menojen nopea kasvu kuriin.Kehysbudjetoinnin idea on yksinkertainen.Kukin hallitus päättää vaalikauden alussa vaalikauden kehyksestä eli määrittelee valtion menoille katon, jota vaalikauden aikana ei saa ylittää. Näistä on sittemmin pidetty hyvinkin tiukasti kiinni.Kehysmenettely asettaa enimmäismäärän noin 80 prosentille valtion menoista. Myös lisätalousarviot sisältyvät kehykseen.Lisätalousarvioilla rahoitetaan erinäisiä vuoden aikana nousevia yllättäviä uusia menoja. Niitä varten on viime aikoina varattu noin 300 miljoonaa euroa vuodessa. Kehyksen hallinnonaloittainen jako tarkistetaan vuosittain keväällä kehysriihessä osana julkisen talouden suunnitelmaa.Kevään kehysriihen merkitys onkin valtion varojen käytön kannalta nykyisin paljon suurempi kuin varsinaisen budjettiriihen syksyllä. Kehysbudjetointi on vähentänyt budjettiriihen riitelyä. Valtiovarainministeriön virkamiehet toteavat lisärahaa vonkuvalle ministerille, että ”ei mahdu kehykseen”.Jos ministeri jatkaa vaatimistaan, hänelle sanotaan, että hänellä on mahdollisuus ottaa rahat oman hallinnonalansa jostain toisesta kohteesta. Lisärahaa ei tipu, mutta ministeri voi pyöritellä ministeriönsä rahoja momentilta toiselle.Kehysbudjetointi on lisännyt merkittävästi valtiovarainministeriön virkamiesten valtaa. Näin arvioidaan Eero Murron Virkamiesvaltaa? -tutkimuksessa.Koronakriisin takia menokehyksestä on siis luovuttu. Ei tosin lopullisesti, sillä hallitus on ilmoittanut noudattavansa tälle vaalikaudelle määriteltyä kehystä taas ensi vuodesta eteenpäin.Näin ollen juuri nyt on melkoinen mahdollisuuksien ikkuna menolisäyksiin.” ”Valtiovarainministeriöön tulvii nyt ministeriöistä rahatoiveita.” Kaikki ovat yhtä mieltä siitä, että koronakriisistä selviäminen edellyttää valtiolta valtavia panostuksia. Samalla etenkin keskustassa on kasvanut huoli siitä, että rahaa lisätään myös paikkoihin, joihin sitä ei koronakriisin vaikutusten helpottamisen takia välttämättä tarvittaisi.Keskustassa pelätään, että muut puolueet pyrkivät koronakriisin varjolla edistämään omia poliittisia tavoitteitaan.Tässä konkretisoituu hallituspuolueiden keskinäinen ero.Keskustassa on perinteisesti ollut vallalla kameralistisen talouspolitiikan ihanne.Yksinkertaistaen kameralistisuus tarkoittaa elämistä ”suu säkkiä myöten”. Rahaa pitäisi käyttää sen mukaan, paljonko valtion kassassa on rahaa – suhdanteesta riippumatta.Hallituksen vasemmistopuolueissa eli Sdp:ssä ja vasemmistoliitossa sen sijaan elää ajatus vastasyklisestä talouspolitiikasta. Sillä tarkoitetaan sitä, että talouden hidastuessa valtion kannattaisi lievittää kysynnän laskua alentamalla veroja ja antamalla julkisten menojen kasvaa. Nousukaudella pitäisi vastaavasti jarruttaa veronkiristyksillä ja menoleikkauksilla.Kriitikoiden mukaan vasemmistopuolueiden talouspolitiikka on kuitenkin puolikeynesiläistä – millä he tarkoittavat sitä, että menoja lisätään sekä nousu- että laskukaudella. Vastaavasti keskustalaisten katsotaan haluavan tiukkaa finanssipolitiikkaa riippumatta siitä, mikä olisi suhdannemielessä järkevää.Nykyisessä hallituksessa vihreät voi laskea vasemmistoblokkiin. Ja keskustalaisten mielestä myös Rkp:n, joka kuulemma nykyisin peesaa useimmiten Sdp:tä.Valtiovarainministeriöön tulviikin ministeriöistä nyt rahatoiveita.Koronamaailmassa Singer-merkkisiä ompelukoneita ei pyydettäisi vain muutamaa – vaan todennäköisesti miljardi.Korkeimpaan oikeuteen voisi ilmestyä miljardilla verhoja ja klemmareita.Oikaisu 1.6. kello 17.10: Huhtikuussa julkaistun toisen lisätalousarvion koko oli 3,6 miljardia euroa, ei 4,1 miljardia kuten jutussa aiemmin kirjoitettiin.",3
374,"Kokoomuksella oli lauantaina puoluevaltuuston kokous. Se olisi todennäköisesti mennyt aika pienellä julkisella huomiolla – ellei pääministeri Sanna Marinilta (sd) olisi palanut pinna.Marin syytti Twitterissä kokoomuksen puheenjohtajaa Petteri Orpoa ”valheellisten väittämien” esittämisestä.Politiikassa on oma kielenkäyttökoodistonsa – joka on sinänsä aika joustava. Yksi asia on kuitenkin tiukasti kielletty: valehtelu-termiä ei sovi käyttää eduskunnan täysistunnossa.Twitter ei ole eduskunta, mutta sielläkin valehtelusta syyttäminen on poliitikoilta hyvin poikkeuksellista.Lauantaina kello 12.09 pääministeri Marin kuitenkin käytti v-sanaa.Petteri Orpo vastasi Marinille puolisen tuntia myöhemmin.”Voisitteko tarkentaa, missä olen valehdellut?” Orpo kysyi.Orpo vaikutti aidosti yllättyneeltä Marinin reaktiosta. Näin voi ehkä päätellä siitä, että Orpo teititteli pääministeriä vastauksessaan.Marin vastasi Orpolle sinuttelemalla.”Sanot, että jatkuva pallottelu siitä, annetaanko taudin levitä vai ei, luo epävarmuutta”, Marin vastasi. Ja jatkoi seuraavassa twiitissä:”Väität myös, etten olisi vastannut kysymyksiin eduskunnassa”, Marin kirjoitti.Orpo puolestaan vastasi tähän lähettämällä otteen torstaisen täysistuntokeskustelun pöytäkirjasta ja kehotti kansalaisia itse arvioimaan, vastasiko Marin hänen kysymykseensä vai ei.Sanna Marinin ärhäkkä reaktio oli yllättävä.Marin on ollut pääministerinä kohta puoli vuotta. Vaikka ajat ovat koronakriisin vuoksi olleet äärimmäisen vaikeat, Marin on onnistunut viestimään erittäin selkeästi ja rauhallisesti.Hän ei ole pääministerinä juuri aiemmin julkisuudessa hermostunut.Petteri Orpon puoluevaltuustopuheessaan esittämä kritiikki hallitusta kohtaan oli kärkevää – mutta ei mitenkään poikkeuksellisen rajua.Orpo kritisoi puheessaan pääministeri Marinin toimintatapaa, jossa ”kysymyksiin ei vastata eduskunnassa, vaan niitä varten järjestetään erillinen tiedotustilaisuus, jossa ei ole paikalla kriittistä oppositiota”.”Minusta tämä on eduskunnan ja parlamentarismin väheksymistä”, Orpo sanoi.Ja sitä paitsi Orpolla oli kritiikilleen myös perusteet.Pääministeri Marin esitteli perjantaisessa tiedotustilaisuudessa hallituksen koronalinjaa, jossa oli selviä painotuseroja aiemmin kerrottuun. Marinin teki perjantaina selvän pesäeron eräisiin terveysviranomaisten aiempiin linjauksiin.THL:n asiantuntijat ovat ilmaisseet huolensa siitä, että jos epidemian hidastaminen on liian tehokasta, niin väestöön ei synny immuniteettia tautia vastaan ja epidemian mahdollisesta toisesta aallosta tulee näin ollen pahempi.Marin sanoi kuitenkin perjantaina yksiselitteisesti, että hallitus ei halua viruksen leviävän. Marinin mukaan hallituksen tavoitteena on se, että tautitapauksia ei olisi yhtään.Edellisenä päivänä Marin ei ollut eduskunnassa ilmaissut hallituksen linjaa näin selkeästi.Marin korosti lauantaina Twitter-vastauksessaan sitä, miten hallitus on pitänyt lukuisin eri tavoin koko eduskuntaa informoituna koronalinjauksistaan.”Tämän valossa pidän erittäin epäasiallisena, että Petteri Orpo syyttää hallitusta eduskunnan ja parlamentarismin väheksymisestä”, Marin kirjoitti.On varmasti inhimillisesti ymmärrettävää, että kritiikki käy hermoille – etenkin kun hallitus on joutunut työskentelemään poikkeuksellisen kovassa paineessa kriisin keskellä.Siitä huolimatta Marinin Twitter-hyökkäystä on vaikea pitää poliittisesti kovin järkevänä. Kokoomuksen oppositiopolitiikka on ollut koko vaalikauden ajan aikamoista hakemista ja koronakriisin aikaan puolue on ollut pimennossa.Kokoomuksen lauantaisesta puoluevaltuustosta tuskin olisi mediassa ollut pikku-uutista suurempia mainintoja. Marinin reaktion jälkeen se nousi lauantaina uutisaiheiden kärkeen.Marin teki siis tavallaan kokoomukselle palveluksen.Mutta mistä Marinin hermostuminen oikein johtuu?Syy saattaa yksinkertaisesti olla se, että Sanna Marin ei pidä kokoomuksesta.Pääministerin viileästä kokoomus-suhteesta on useita esimerkkejä. Ensimmäinen nähtiin heti Antti Rinteen (sd) hallituksen kaatumisen jälkeen joulukuun alussa 2019.A-studiossa olivat vieraina keskustan puheenjohtaja Katri Kulmuni, perussuomalaisten puheenjohtaja Jussi Halla-aho, Petteri Orpo ja Sanna Marin. Keskustelun aiheena oli uuden hallituksen muodostaminen.Orpo toivoi, että hallitusneuvotteluita käytäisiin kaikkien puolueiden kanssa. Marin tyrmäsi toiveen lähetyksessä tylysti:”Joudun kyllä tuottamaan Petterille pettymyksen”, Marin sanoi. ”Ei tässä Petteri sellaista toivoa ole, että kokoomus kohta löytäisi itsensä hallituksesta.”Vaikka sinänsä tuossa vaiheessa oli kutakuinkin selvää, että hallitus jatkaisi samojen puolueiden voimin ja samalla ohjelmalla, niin Marin teki harvinaisen selväksi, että kokoomus ei ole hänelle mieluinen hallituskumppani.Petteri Orpon ilme oli lähetyksessä aidon hämmentynyt. Ei varmastikaan siksi, että kokoomus ei pääse hallitukseen. Vaan lähinnä siksi, että harvemmin asia esitetään näin tylysti.Vain muutamaa viikkoa myöhemmin Marin ilmaisi jälleen näkemyksensä kokoomuksesta. Välikysymyskeskustelussa oli aiheena al-Holin pakolaisleiriltä palautettavat suomalaiset.”Suomi on oikeusvaltio. Minun hallitukseni tulee siitä pitämään kiinni, ja tämän todettuani katson erityisesti opposition suuntaan, erityisesti kokoomuksen suuntaan ja kysyn: eikö teitä hävetä?” Marin sanoi 18. joulukuuta eduskunnassa.Kokoomuslaiset nostivat kovan äläkän ”eikö teitä hävetä?” -ilmaisusta ja vaativat Marinilta anteeksipyyntöä.Sellaista ei tullut.Marinin suorasanaisuus on poikkeuksellista.Vaikka hallituspuolueet ottavat aina yhteen opposition kanssa – usein kovastikin – niin yleensä puolueet yrittävät pitää jonkinlaisia suhteita yllä joka suuntaan.Suomi on monipuoluehallitusten maa – ja kaikki tuppaavat olemaan vuorollaan keskenään hallituksessa. Tieten tahtoen ei haluta polttaa siltoja mahdollisten tulevien hallituskumppanien suuntaan.Näyttää vahvasti siltä, että Marinilla ei ole minkäänlaista halua olla kokoomuksen kanssa samassa hallituksessa.",3
375,"Oikaisu 5.2. kello 21.48. Tässä kirjoituksessa kerrottiin aiemmin virheellisesti, että Sdp:n ja vihreiden kannatus oli kokoomuksen teettämässä kyselyssä 20 prosenttia. Luvut olivat kuitenkin väärin, mikä johtui siitä, että tutkimustuloksissa oli käytetty korjauskertoimia virheellisesti. Todellisuudessa vihreiden kannatus oli kyselyssä 22 prosenttia ja Sdp:n 17 prosenttia. Muiden puolueiden kannatusluvut olivat tuloksissa oikein. Jutusta on myös poistettu virheellinen grafiikka. Kirsi Piha ja Sanna Marin. Nämä kaksi naista keikuttavat tällä hetkellä Helsingin kuntapolitiikkaa.Kiinnostavaa tämä on siksi, että kumpikaan heistä ei ole ehdolla kuntavaaleissa Helsingissä.Kirsi Piha tosin pian on.Helsingin kokoomuksen piirihallitus esitti maanantaina Pihaa kokoomuksen ehdokkaaksi Helsingin pormestariksi. Ylimääräinen piirikokous siunaa Pihan pormestariehdokkuuden helmikuun puolivälissä.Pääministeri Sanna Marin puolestaan on Sdp:n kuntavaaliehdokkaana Tampereella.Tästä huolimatta Marinin ja Pihan vaikutus Helsingin kuntavaalitilanteeseen on merkittävä. Tällaisen tulkinnan voi tehdä kokoomuksen Taloustutkimuksella teettämästä Helsingin alueellisesta kannatuskyselystä.Tutkimuksen mukaan kokoomus olisi selvästi Helsingin suurin puolue 27 prosentin kannatuksella.Kokoomuksen perässä tulevat vihreät ja Sdp. Vihreiden kannatus kyselyssä oli 22 prosenttia ja Sdp:n 17 prosenttia.Tätä kohtaa on oikaistu perjantaina 5.2. kello 21.48. HS:n torstaina haltuun saamassa tutkimuksessa kerrottiin virheellisesti, että vihreiden ja Sdp:n kannatus oli kyselyssä 20 prosenttia. Perjantaina selvisi, että nämä luvut oli tutkimustuloksissa kerrottu väärin. Muiden puolueiden kannatusluvut olivat tuloksissa oikein. Virhettä selitetään tarkemmin tässä kirjoituksessa. Taloustutkimuksen puhelinhaastattelut oli tehty tammikuun lopussa ja haastateltuja oli kaikkiaan tuhat. Tutkimusta ei ole julkaistu, vaan HS sai sen haltuunsa omista lähteistään.Taloustutkimuksen kyselyn tulokset ovat jokseenkin yllättäviä.Kokoomus teetti vastaavan tutkimuksen Taloustutkimuksella Helsingin tilanteesta lokakuussa 2020. Silloin kokoomus ja vihreät olivat käytännössä tasoissa. Kokoomuksen kannatus oli silloin 24 prosenttia ja vihreiden 24,3.Tuoreen kyselyn tulokseen kannattaa toki suhtautua varauksella. Alueellisissa kyselyissä on suhteellisen pieni otos eikä vertailudataa korjauskertoimia varten ole samalla tavalla kuin valtakunnallisissa kyselyissä.Mutta joka tapauksessa tutkimus kertoo jotain kannatuskehityksen suunnasta. Vihreillä se näyttää olevan menossa alaspäin.Mistä tämä johtuu?Vihreiden kannatusta valtakunnallisesti on todennäköisesti syönyt ulkoministeri Pekka Haaviston virkarikoskäsittely eduskunnan perustuslakivaliokunnassa sekä puolueen yleinen näkymättömyys viime aikojen politiikassa.Mutta ei kokoomuskaan ole viime aikoina säkenöinyt. Päinvastoin viestimet ovat kirjoitelleet jatkuvasti puolueen kannatuskriisistä ja hampaattomasta oppositiopolitiikasta.Kun Jan Vapaavuori ilmoitti syksyllä, että ei hae jatkokautta, Helsingin kokoomus oli aika lailla hukassa. Sopivaa korkean profiilin pormestariehdokasta ei tuntunut löytyvän millään.Sitten pormestarispekulaatioihin ilmestyi Kirsi Piha, jossa yhdistyivät poliittinen kokemus ja tuoreus. Onhan entinen kansanedustaja ja europarlamentaarikko Piha ollut parikymmentä vuotta pois politiikasta.”Piha palautti kokoomuslaisten itseluottamuksen ja normalisoi tilannetta”, eräs kokoomuslainen selittää.Toinen kokoomuksen taustavaikuttaja pohdiskelee, että kokoomuksen nostetta Helsingissä voi selittää myös pormestari Jan Vapaavuoren kapinointi maan hallituksen liian tiukkoina pidettyjä koronalinjauksia vastaan.Lasten sisäliikuntapaikkojen avaaminen on ilmeisesti miellyttänyt monia helsinkiläisiä.Samaisessa Taloustutkimuksen kyselyssä tiedusteltiin myös helsinkiläisten pormestarihaluja kevään kuntavaaleissa. Kysely tehtiin pareittain eli kysyttiin kahdesta ehdokkaasta kumpaa vastaaja äänestäisi.Vihreiden pormestariehdokas Anni Sinnemäki ja Kirsi Piha olivat kyselyssä käytännössä tasoissa. Kyselyn mukaan Sinnemäkeä äänestäisi 40,7 prosenttia vastaajista ja Pihaa 41,8.Vihreiden pormestariehdokas Anni Sinnemäki. Kuva: Vesa Moilanen / LehtikuvaVastaajista 17,5 prosenttia ei halunnut tai osannut sanoa kantaansa.Kokoomuksen pormestariehdokkaaksi on ilmoittanut pyrkivänsä myös kansanedustaja Wille Rydman.Sinnemäki päihitti Rydmanin parivertailussa luvuin 54,4–27,2.Kun näitä tuloksia katsoo kokonaisuutena, tilanne on itse asiassa jokseenkin epäselvä. Kokoomus johtaa puolueena siis selvästi vihreitä, mutta samaan aikaan Sinnemäki ja Piha ovat pormestarikisassa käytännössä tasoissa.Mikä tätä selittää?Kuntavaaleihin on vielä aikaa yli kaksi kuukautta ja harva äänestäjä on vielä ehtinyt varsinaisesti miettiä koko asiaa. Se varmaan selittää jotain.Mutta vaikutusta todennäköisesti on myös Sanna Marinilla.Suomen politiikka on viime aikoina ainakin jossain määrin blokkiutunut punavihreään ja porvarilliseen leiriin.Sdp:n on Sanna Marinin johdolla noussut valtakunnallisten kannatuskyselyiden kärkeen ja syönyt samalla vihreiden ja todennäköisesti myös vasemmistoliiton kannatusta.Pääministeri Sanna Marin on Sdp:n kuntavaaliehdokkaana Tampereella. Kuva: Jussi Nukari / LehtikuvaMarinin aiheuttama demarinoste näkyy todennäköisesti myös tässä Taloustutkimuksen Helsinki-kyselyssä. Sdp sai edellisissä kuntavaaleissa 2017 Helsingissä 13,8 prosenttia äänistä.Tässä kyselyssä kannatus oli noussut siihen verrattuna kolme prosenttiyksikköä.Se on sitten toinen asia, miten tämä noste konkretisoituu huhtikuussa vaaliuurnilla, kun Sanna Marin ei ole Helsingissä äänestettävissä.Kokoomuslaisilla oli torstaina siis hyvä päivä ja naamat virneessä. Aamulla Yle julkaisi kuntavaalikyselynsä, jossa kokoomus oli kolmantena 18,3 prosentin kannatuksella. Kolmas sija ei kokoomuslaisia sinänsä ilahduttanut – vaan kannatuksen taso.Se oli pari prosenttiyksikköä ylempänä kuin edellisessä eduskuntavaalikyselyssä.Ja sitten kokoomuksen omassa kyselyssä kokoomus oli Helsingissä selvä ykkönen.Iloitsevien kokoomuslaisten kannattaisi kuitenkin muistaa, että verrattuna edellisiin kuntavaaleihin, kumpikaan tulos ei ole mitenkään tavaton.Vuoden 2017 kuntavaaleissa kokoomuksen kannatus Helsingissä oli 28,3 prosenttia. Koko maassa kokoomus oli myöskin suurin puolue 20,7 prosentin kannatuksella.",3
376,"Keskustan kannatus mataa. Mutta syynä kannatuskriisiin ei ole ainakin yrityksen puute. Se on nähty tänä viikonloppuna. Keskustan puoluekokous on nimittäin ollut melkoinen poliittinen manööveri.Keskustan hyökkäyksen kohteena on kokoomus, joka vietti samaan aikaan omaa puoluekokoustaan Kalajoella. Kokoomuslaiset tosin eivät välttämättä beach partyssaan bilettäminen lomassa edes huomanneet, että keskusta hyökkäsi täydellä voimalla heidän kimppuunsa.Hyökkäyksen syynä oli se, että Keskustassa on tehty strateginen valinta, että kokoomuksen suunnalta voisi parhaiten olla saatavissa lisää kannatusta – siis porvarillisesti ajattelevia ihmisiä suurien kaupunkien ulkopuolelta. Keskusta yrittääkin nyt kaikin tavoin haastaa kannatuskyselyiden kärjessä keikkuvaa kokoomusta.”Poikkeuksellinen aloite erityistalousalueesta sai perjantaina paljon mediahuomiota.Samalla puolue toki pyrkii myös parhaansa mukaan erottautumaan hallituksen vasemmistokumppaneistaan Sdp:stä ja vasemmistoliitosta.Keskustan puheenjohtaja Annika Saarikko on tähän mennessä pitänyt viikonlopun aikana kolme puhetta, jotka muodostavat tarkasti etukäteen sommitellun kokonaisuuden.Saarikko aloitti operaation perjantaina puhumalla aluepolitiikkaa. Hän konkretisoi asian esittämällä erityistalousalueen perustamista itäiseen Suomeen.Poikkeuksellinen aloite erityistalousalueesta sai perjantaina paljon mediahuomiota. Ja myös täystyrmäyksen – mikä oli itse asiassa keskustan tavoitekin.Itäinen Suomi on jo pitkään ollut taloudellisessa ahdingossa muun muassa ikääntyvän väestön ja vähäisten investointien vuoksi. Tilanne on kuitenkin kevään aikana kriisiytynyt, sillä itärajan sulkeutuminen on aiheuttanut rajun taloudellisen iskun itäisessä Suomessa.Itäinen Suomi tarvitsee siis tukea, jonka muotoja valtiosihteereistä koostuva työryhmä parhaillaan miettii budjettiriiheen.”Kokoomus tarttui keskustan heittämään täkyyn.Saarikon erityistalousalue on kuitenkin jotain ihan muuta. Se on vasta ajatus, jota keskusta toivoo edistettävän seuraavalla vaalikaudella. Saarikko mainitsi puheessaan, että erityistalousalueelle investoiville yrityksille voitaisiin tarjota helpotusta yhteisöveroon, ja poistokäytäntöjä voitaisiin miettiä. Mutta nämä olivat lähinnä alustavia heittoja. Erityistalousalueessa ei ole tässä vaiheessa mitään konkretiaa. Se on ennen kaikkea Saarikon kokoomukselle heittämä täky.Puheessaan perjantaina Saarikko vielä erikseen alleviivasi asiaa.”Itäisen Suomen kehittymisedellytysten kenties pysyvää muutosta pitää ymmärtää ja etsiä toimenpiteitä, koska se auttaa myös meitä länsisuomalaisia, teitä helsinkiläisiä tai teitä, jotka tulette vaikka sieltä, missä kokoomus tänä viikonloppuna kokoontuu eli Kalajoelta”, Saarikko sanoi perjantaina. Ja kokoomus tarttui keskustan heittämään täkyyn. Kokoomuksen eduskuntaryhmän puheenjohtaja Kai Mykkänen tyrmäsi erityistalousalueen perjantaina – juuri niin kuin Saarikko oli toivonutkin.Lauantaina Saarikko otti kokoomuksen tyrmäyksestä ilon irti puheessaan. ”Huomasin, että poliittisten kilpailijoiden taholta ajatus leimattiin tuoreeltaan mahdottomaksi. Juuri samalla tavalla kävi aikoinaan myös Suomen merkittävimmille yhteiskunnallisille innovaatioille: neuvolalle, maan kattavalle kirjastolaitokselle ja peruskoululle. Niistä tuli totta, niin tulee myös erityistalousalueista. Kiitos vastustuksesta, se puhuu selkokieltä puolueiden eroista”, Saarikko sanoi.””Oma maa, koko maa” oli koko puoluekokouksen tunnuslause.Tähän tiivistyy keskustan strategia ensi kevään eduskuntavaaleissa. Koska keskustan ja kokoomuksen talouslinjat ovat aika lailla yhteneväiset, keskusta yrittää erottautua kokoomuksesta aluepolitiikalla. Tai kepukielellä sanottuna ”koko maan huomioimisella”.Keskusta yrittää siis rakentaa mielikuvan, että kokoomus välittää vain suurista kaupungeista, ei syrjäseuduista. Saarikko korostikin viikonloppuna kaikin tavoin keskustan roolia koko maan asioiden ajajana. ”Oma maa, koko maa” oli koko puoluekokouksen tunnuslause.Aluepolitiikka on aina ollut keskustan leipälaji. Kiinnostavaa tämänkertaisessa paluussa aitovierille kuitenkin on, että Saarikko moneen otteeseen korosti, ettei keskustan aluepolitiikka ole suunnattu Helsinkiä vastaan.Erityistalousalue oli keskustalta tarkoin harkittu poliittinen veto. Ensinnäkin keskusta ihan aidosti kannattaa itse asiaa – siis itäisen Suomen tukemista. ”Kun hätä on suurin, luovuus näköjään alkaa kukkia.Erityistalousalueen perustaminen on vasta aivan ideavaiheessa. Keskustalaisilla ei tunnu olevan mitään ajatusta siitä, mitä alue voisi käytännössä olla. Mutta keskustaa se ei haittaa. Vaikkei eritystalousalue koskaan etenisi epämääräiseltä idea-asteelta mihinkään, hanke kuitenkin jo itsessään kertoo siitä, että keskusta on valmis poikkeuksellisiin toimiin. Ja että keskusta välittää koko maasta. Kun hätä on suurin, luovuus näköjään alkaa kukkia.Tämä kuului Saarikon lauantaisesta poliittisesta katsauksesta, jossa oli peräti kymmenkunta poliittista avausta.Se on todella paljon. Yleensä poliittisessa katsauksessa niitä on ehkä yksi tai kaksi. Käytännössä kyseessä olikin keskustan vaaliohjelman julkistus. Erityisen painokkaasti Saarikko korosti työn merkitystä ja sitä, että keskusta on ahkerien ihmisten puolue. Henkilövalintojen jälkeen kokouksessa soi JVG:n biisi Amatimies, jossa versioidaan Kake Randelinin kappaletta Pakko painaa pitkää päivää.Sekin oli imagonrakennusta. Siis sen kuvan rakentamista, jonka keskusta haluaa itsestään luoda. Ahkerat ihmiset painavat pitkää päivää.Lauantain puheensa lopussa Saarikko suuntasi viestin omilleen. Hän korosti, ettei keskustalaisten pidä muuttua. Tätä voi pitää aika yllättävänä, sillä voisi luulla, että kannatusahdingossa olevalla puolueella olisi nimenomaan halu muuttua. Mutta ei.”Keskusta on jatkossa entistäkin selvemmin se juuri, mikä se on. Olemme oma itsemme. Ja se riittää”, Saarikko sanoi. Saarikon tarkoitus oli ilmeisesti pönkittää sinne aitovierille palaavien keskustalaisten itsetuntoa. Keskusta on oma itsensä.",3
377,"Kuva: Kalle KervinenKun valtiovalta kolme viikkoa sitten päätti eristää Uudenmaan muusta Suomesta, Uudenmaan maakuntaliitto reagoi välittömästi nettisivuillaan.Se kertoi, mikä Uusimaa on.Kyse ei ollut siitä, että syvän kriisin keskellä helposti ajautuu pohtimaan eksistentiaalisia kysymyksiä – ”kuka minä olen?” –, vaan pikemminkin puhtaasti siitä, että harva hahmottaa Uuttamaatta lainkaan.Maaseudun tulevaisuus julkaisi uutisen otsikolla: Nämä ovat Uudenmaan kunnat – tiesitkö, että niitä on 26?Totta tosiaan. Uudellamaalla on 26 kuntaa, ja asukkaita niissä lähes 1,7 miljoonaa. Se on noin 30 prosenttia Suomen väestöstä.Pinta-alaltaan Uusimaa on noin kolme prosenttia Suomesta.Uusmaalaiset ovat muita suomalaisia nuorempia. Työikäisten osuus väestöstä on 66 prosenttia.Maakuntaliiton tietoiskuista selvisi muutakin kiinnostavaa.Uudenmaan maakuntakukka on valkovuokko, maakuntalintu on mustarastas, maakuntakala on kuha ja maakuntanisäkäs on siili.Maakuntakivikin löytyy, tietysti. Se on sarvivälke. Niitä pidetään kuulemma hyvinä kiuaskivinä.Ja onhan Uudellamaalla myös oma maakuntalaulunsa – jota tosin kukaan ei osaa laulaa. Uusmaalaisten laulu ei tosiaankaan ole samanlainen illanistujaisten klassikkoveisu kuin Kainuun Nälkämaan laulu.Jos Uusimaan sijasta karanteeniin olisi laitettu vaikkapa Kainuu, niin Kainuun liitto tuskin olisi twiittaillut faktoja maakunnastaan. Sen ei olisi tarvinnut, sillä kainuulaisilla on vahva tietoisuus omasta maakunnastaan. Kuten myös ulkopuolisilla Kainuusta.Kainuulla, Etelä-Pohjanmaalla, Lapilla ja muilla maakunnilla on oma identiteetti, johon ihmiset samaistuvat. Uudellamaalla ei sellaista ole.Kun helsinkiläinen puhuu ”maakunnista”, hän tarkoittaa pääkaupungin ulkopuolista Suomea. Helsinkiläinen ei siis miellä itsekin asuvansa maakunnassa.Kunnallisalan kehittämissäätiön (KAKS) vuonna 2017 julkaiseman tutkimuksen mukaan uusmaalaisten samaistuminen omaan maakuntaansa on kaikista maakunnista heikointa. Kyselyn mukaan uusmaalaiset identifioituvat maakuntaansa vahvemmin omaan asuinkuntaansa, Suomeen ja Eurooppaan.Uusmaalaiset kokevat koko maailman itselleen läheisemmäksi kuin oman maakuntansa. Ihmiskunta on heille siis likeisempi viiteryhmä kuin uusmaalaisuus.Uusimaa on toki yrittänyt brändätä itseään. Vuonna 2017 julkaistussa Uusimaa-ohjelma 2.0 -raportissa luodaan maakunnalle visioita ja strategiaa peräti vuoteen 2050 asti.Raportin mukaan Uudenmaan visio kuuluu näin:Helsinki Region 2050 – Cool & the most Vibrant region in Europe (Helsingin alue 2050 – viilein ja virkein alue Euroopassa)Visiossa tiivistyy hienosti Uudenmaan identiteettiongelma.On varmasti ihan perusteltua kutsua maakuntaa ”Helsingin alueeksi” sillä kasvavat kaupunkikeskukset ovat kaikkialla maailmassa aluekehityksen vetureita. Kansainvälisissä alueseminaareissa on selkeämpää puhua Helsingistä kuin jostain ihmeen New Landistä.Mutta. Juurihan Maaseudun tulevaisuudesta opittiin, että Uudellamaalla on muitakin kuntia kuin Helsinki – itse asiassa 26 kuntaa: Espoo, Hanko, Hyvinkää, Inkoo, Kerava, Lohja, Loviisa, Porvoo, Myrskylä, Vantaa...Esimerkiksi Karkkilassa identifioituminen Uusimaahan on maakunnan heikointa. Näin kertoi Kunnallisalan kehittämissäätiön tutkimus.Muuten Uudenmaan visio on sitä, mitä visiot tuppaavat olemaan: edelläkävijyyttä, yrittäjähenkisyyttä, ilmastoviisautta, aktiivisuutta, innovatiivisuutta, rohkeutta, yhteisöllisyyttä, urbaania sykettä ja pöhinää.Tasavallan presidentti Sauli Niinistö otti tiistaina kantaa ihmisryhmiin kohdistuvia ennakkoluuloja vastaan. Erityisesti presidentti mainitsi torjunnan kohteiksi joutuneista ihmisryhmistä uusmaalaiset.”Maakunnan väki on saanut korostetun identifioinnin, eikä maakuntakaan näin selvästi ole ennen erottunut. Ottamatta mitään kantaa Uudenmaan kulkurajoituksiin, muistutan, että ihan samoja ihmisiä täällä on kuin ennenkin”, presidentti kirjoitti.Presidentti taitaa olla oikeassa.Monia Etelä-Suomen pohjoispuolella asuvia ovat helsinkiläiset aina ärsyttäneet. Ja kieltämättä voihan se stadilaisten puhetapa ja nasaali käydä joskus hermoille.Maakuntien Suomen ärsytys on kuitenkin aiemmin kohdistunut ”hesalaisiin”, ”Kehä III:n sisäpuolella asuviin” tai ”etelän ihmisiin” – ei niinkään ”uusmaalaisiin”.Mutta nyt koronaviruksen rajoitustoimet ovat tehneet uusmaalaisista ihmisryhmän – johon voi kohdistaa ennakkoluuloja.Uudestamaasta on siis tullut yksikkö. Siitä on tullut maakunta muiden joukossa.Koronaviruksen rajoitustoimet ovat onnistuneet brändäämään Uuttamaata tehokkaammin kuin yksikään visiotyöryhmä.Tosin ilo Uudenmaan uudesta maakuntaidentiteetistä näyttää jäävän lyhytaikaiseksi. Näillä näkymin Uusimaa on tarkoitus sote-uudistuksen osana pilkkoa viiteen osaan.Helsinki jatkaisi näillä näkymin kaupunkina, jolle tulee ilmeisesti myös maakunnan tehtäviä. Muut neljä maakunnan kaltaista aluetta ovat ilmeisesti Länsi-Uusimaa, Keski-Uusimaa, Itä-Uusimaa ja Vantaa/Kerava.Näissä sote-itsehallintoalueissa sitten riittääkin brändäämistä.Uudenmaan maakuntakiveä sarvivälkettä esiintyy etenkin pohjoisella Uudellamaalla Karkkilan ja Hyvinkään välisellä alueella.Karkkilan ja Hyvinkään väliin osuu kuitenkin maakuntaraja. Sarvivälke voi siis tulevaisuudessa olla joko Länsi-Uudenmaan tai Keski-Uudenmaan maakuntakivi.",3
378,"Keskustan puheenjohtaja Annika Saarikko joutui keskeyttämään keskiviikkona 20. tammikuuta puheensa vaalitilaisuudessa rasistisen hyökkäyksen takia.Saarikko oli puhumassa Helsingin keskustanaisten järjestämässä virtuaalisessa tapahtumassa nimeltään Rakas city: Valoa vaalityöhön. Saarikon lisäksi puhujana oli keskustan Helsingin pormestariehdokas Eeva Kärkkäinen.Teams-etäyhteyspalvelussa järjestetty tilaisuus alkoi kello 17. Järjestäjät toivottivat palveluun kirjautuneet muutamat kymmenet kuulijat tervetulleiksi. Saarikko aloitti puheensa kello 17.03.Saarikko ehti puhua muutaman minuutin, kun ruudulle ilmestyi yllättäen videokuvaa, jossa ihmisiä uhattiin aseella. Video oli ilmeisesti peräisin jostain tietokonepelistä.Videokuvan päälle joku huuteli rasistista älämölöä englanniksi.Huutelun lisäksi näytön viestikenttään ilmestyi teksti: ”Heil Hitler”. Natsitervehdystä seurasi viestikentässä iso liuta rasistisia solvauksia suomeksi.Hämmentynyt Saarikko keskeytti puheensa.Tilaisuuden moderaattori otti yllättävän tilanteen hyvin haltuunsa. Hän sai nopeasti poistettua videon ruudulta, jonka jälkeen hän mykisti kaikki osallistujat.Moderaattori ryhtyi yksi kerrallaan poistamaan nimimerkillä varustettuja häiriköitä kuulijoiden joukosta. Häiriköt kirjautuivat kuitenkin saman tien takaisin, joten moderaattori joutui kiristämään Teamsin yksityisyysasetuksia.Uudet tulijat eivät pystyneet enää kirjautumaan sisään. Tapahtuman linkki poistettiin Facebookista.Moderaattorin ripeän toiminnan ansiosta Saarikko pääsi jatkamaan puhettaan noin kello 17.15. Tilaisuus saatiin vietyä suunnitellusti loppuun eikä enempää häiriöitä koettu.Episodi oli ikävä. Kenenkään ei pitäisi joutua kuulemaan rasistista saastaa. Mutta Saarikko pääsi kuitenkin jatkamaan puhettaan. Kukaan ei saanut hyökkäyksestä fyysisiä vammoja.Mitä merkitystä hyökkäyksellä siis oli?Hyökkäys vaalitilaisuuteen on vakava asia. Asiaa ei millään tavalla lievennä se, että kyse oli virtuaalisesta tapahtumasta – itse asiassa päinvastoin.Elämme nimittäin hyvin poikkeuksellisia aikoja. Kevään 2021 kuntavaalit ovat aivan erilaiset kuin yhdetkään aiemmat vaalit.Etäyhteydet ja virtuaaliset tapaamiset on käytännössä ainoa tapa, jolla ehdokkaat pystyvät kohtaamaan äänestäjiään – ainakin koronan pahimmilla leviämisalueilla. Koronarajoitusten vuoksi puolueet ovat joutuneet perumaan käytännössä lähes kaikki fyysiset vaalitilaisuutensa.Ja hyvin todennäköisesti rajoitukset vain kiristyvät kevään mittaan vaalien lähestyessä.”Kyllä tämä hyökkäys yllätti. Se oli outo ja ahdistava kokemus”, Saarikko sanoo. Hän kiittelee sitä, miten nopeasti tilaisuuden järjestäjät saivat homman hyökkäyksen jälkeen haltuun.Saarikko korostaa, että rasismi on tietenkin tuomittavaa. Poikkeukselliseksi Saarikon mukaan hyökkäyksen teki se, että lisäksi siinä pyrittiin selkeästi häiritsemään demokratiaa ja kansanvaltaa.”Olemme käyneet viime aikoina keskustelua demokratian tilasta, päättäjiin kohdistuvasta uhkailusta ja jopa väkivallasta”, Saarikko sanoo.”Silti minua yllätti se, että demokratian todeksi eläminen vaarantuu myös tällä tavalla nettimaailmassa.”Vaalikampanjat perustuvat äänestäjien tavoittamiseen.Keskiviikon tilaisuutta oli mainostettu etukäteen sosiaalisessa mediassa. Mainoksessa jaettiin Teams-linkkiä, jonka kautta tilaisuuteen saattoi kuka tahansa vapaasti osallistua. Osallistumista ei tietenkään voitu etukäteen rajata, koska vaalitilaisuuksien keskeinen idea on se, että ne ovat kaikille avoimia.”Virtuaalitilaisuuden sulkeminen olisi sama kuin menisimme pitämään vaalitilaisuutta jonkin paikkakunnan kestikievarin kabinettiin omalla porukalla, pantaisiin ovet lukkoon eikä päästettäisi ketään muita sisään”, Saarikko sanoo.”Sellaista vaihtoehtoa ei ole. Se ei ole kansanvaltaa.”Saarikko kertoo puhuneensa hyökkäyksestä muiden puolueiden puheenjohtajille. Muut eivät olleet tietoisia tämänkaltaisista hyökkäyksistä omissa tilaisuuksissaan.”Puolueiden pitää tiedostaa, että tällainenkin häirinnän muoto on olemassa”, Saarikko sanoo.Edustuksellinen demokratia perustuu siihen, että ihmiset äänestävät jotakuta edustamaan itseään päätöksenteossa. Edustajien ja edustettavien kohtaaminen on keskeinen osa vaalikampanjointia ja demokratiaa.Perinteisestihän ehdokkaat ovat jakaneet mainoslehtisiään supermarkettien tuulikaapeissa, toreilla ja metroasemilla. Tänä keväänä tämä ei totuttuun tapaan onnistu.Vaalitilaisuudet ovat tärkeitä myös puolueiden oman sisäisen vaalityön kannalta. Puolueaktiivit tekevät vaalien alla valtavasti vapaaehtoistyötä, ja puoluejohdolle on olennaista päästä innostamaan ja kannustamaan omiaan demokratian kannalta olennaisessa talkootyössä.Virtuaaliset vaalitilaisuudet eivät varmastikaan ole kenenkään mieleen. Ne ovat kuitenkin koronatilanteessa puolueiden käytännössä ainoa mahdollisuus yrittää pitää yhteyttä kansalaisiin.Keskiviikkoillan hyökkääjät yrittivät katkaista tämän yhteyden.Hyökkääjien tarkoitus ei ollut esittää eriäviä näkemyksiä tai virittää keskustelua.Tarkoitus oli vain ja ainoastaan häiriköidä ja estää tilaisuuden järjestäminen.Tarkoitus oli vaikeuttaa kansanvallan toteutumista.Siksi tämänkaltaiset hyökkäykset on syytä ottaa hyvin vakavasti.",3
379,"Valtiovarainministeri Katri Kulmuni ilmoitti perjantaina jättävänsä ministerin tehtävän.Syy oli Kulmunin viestintäkoulutuksesta noussut kohu.Lue lisää: Katri Kulmuni eroaa valtiovarainministerin tehtävästä – tiedotustilaisuus katsottavissa kokonaisuudessaanTyö- ja elinkeinoministeriö ja valtiovarainministeriö maksoivat Kulmunin viestintäkoulutuksia kymmenillä tuhansilla euroilla, vaikka kaikki koulutukset eivät suoranaisesti liittyneet ministerin virkatehtävän hoitamiseen.Kertoessaan erostaan tiedotustilaisuudessa perjantaina Kulmuni oli silminnähden liikuttunut. Hän myönsi, että oli harjoitellut viestintäkonsultin kanssa muun muassa viime syksyistä puoluekokouspuhettaan.Tämä rikkoo selkeästi ministeriön ohjeistusta. Ministeriö maksaa julkisista varoista ainoastaan koulutuksia, jotka liittyvät ministerin virkatehtäviin.Kulmunin mukaan puoluejohtajan ja ministerin tehtäviä on vaikea erottaa toisistaan – mikä on aivan totta. Kulmuni sanoi myös, että ei ollut tiennyt rikkovansa sääntöjä harjoitellessaan puoluekokouspuhetta konsultin kanssa.Sekin voi olla totta.Tietämättömyydellä ei kuitenkaan voi perustella ministeriön ohjeistuksen rikkomista. Eikä Kulmuni sinänsä yrittänytkään sen kummemmin selitellä asiaa.Kulmuni kertoi eroavansa valtioneuvoston jäsenyydestä. Hän kantoi poliittisen vastuun.Tämä ei ole ihan tavallista suomalaisessa politiikassa.Poliittista vastuuta on toki kannettu ennenkin, mutta yleensä sitä on edeltänyt monta kovaa yritystä olla kantamatta sitä.Kulmunin tapauksessa näin ei ollut.Asiat etenivät tällä viikolla todella nopeasti.Suomen Kuvalehti kertoi tiistaina ministeriöiden maksaneen 56 203 euroa Kulmunin koulutuksista, keskiviikkona Kulmuni kertoi maksavansa koulutukset omasta pussistaan ja perjantaina hän kertoi eroavansa valtioneuvoston jäsenyydestä.Perinteinen tapa hoitaa ministerikohua on se, että ministeri ilmoittaa teettävänsä asiasta selvityksen. Selvittämiseen menee useampi viikko ja ministeri toivoo kohun sinä aikana rauhoittuvan.Kulmuni sen sijaan ilmoitti heti keskiviikkona maksavansa koulutukseen käytetyt rahat omasta pussistaan. Ja sitten erosi.Poikkeuksellista oli myös se, että Kulmuni ei juuri saanut julkisesti puoluetovereiltaan tukea.Keskustassa on tapana, että jos puheenjohtaja joutuu median myllerrykseen, niin omat asettuvat puolustusasemiin hänen ympärilleen. Pistävät vankkurit rinkiin vähän samaan tapaan kuin villin lännen elokuvissa tehdään vihollisen hyökätessä retkueen kimppuun.Kulmunin ympärillä oli tällä viikolla hiljaista.Kulmunin puheenjohtajakausi on ollut vaikea.Kun Kulmuni valittiin keskustan johtoon viime syyskuussa, hän kertoi tärkeimmäksi tavoitteekseen puolueen kannatuksen nostamisen. Kärsihän puolue kevään 2019 eduskuntavaaleissa historiallisen suuren vaalitappion.Kulmuni ilmoitti tavoitteekseen nostaa keskusta suurimmaksi puolueeksi vuoden 2023 eduskuntavaaleissa.Kannatus ei ole noussut.Torstaina julkaistussa Ylen kannatuskyselyssä keskustan kannatus oli 10,7 prosenttia. Se oli itse asiassa alempana kuin viime syyskuussa, jolloin Kulmuni valittiin puolueen puheenjohtajaksi.Keskusta on jo pitkään ollut eksistentiaalisessa kriisissä.Perinteisiä keskustaäänestäjiä hirvittää hallituksen vasemmistolaiseksi mielletty talouspolitiikka ja Suomen nopea velkaantuminen. Tiistaina kerrottiin vuoden neljännestä lisätalousarviosta, joka oli suuruudeltaan peräti 4,1 miljardia euroa.Se rahoitetaan ottamalla velkaa.Keskustalaisia tämä hirvittää, koska puolueessa on aina ollut vallalla ”suu säkkiä myöten” -ajattelu. Rahaa pitäisi käyttää sen mukaan, paljonko valtion kassassa on rahaa.Kulmunin asemaa ei ole parantanut se, että hänen kaudellaan on sattunut erilaisia isompia ja pienempiä sählinkejä. Joulukuussa Kulmuni kysyi Instagram-seuraajiltaan, pitäisikö Syyrian al-Holin pakolaisleiriltä tuoda Suomeen vain lapset vaiko lapset ja äidit.Kulmunin somekyselystä älähtivät sekä ihmisoikeusjärjestöt että myös keskustalaiset, joiden mielestä puheenjohtajan arvostelukyky petti pahasti.Kulmunin synniksi on pistetty myös valtiovarainministeriön uuden kansliapäällikön nimityksen venyminen. Kulmuni yritti nimittää paikalle Päivi Nergin, mutta hallituskumppani Sdp esti nimityksen. Etenkin Sdp:n puheenjohtaja Antti Rinne on aktiivisesti vastustanut Nergin nimitystä.Kansliapäällikkönimitys onkin ajautunut monimutkaiseen juntturaan.Keskustan kenttäväkeä ei välttämättä valtiovarainministeriön kansliapäällikön nimi sinänsä kiinnosta. Se kuitenkin kiinnostaa, että Sdp näyttää pyyhkineen keskustalla asiassa pöytää.Sitä keskustapiireissä ei katsota hyvällä.Vaikka Kulmuni on mainostanut nykyistä hallituspohjaa ”uutena punamultana”, monet keskustalaiset eivät näe siinä mitään uutta.Keskustan ja Sdp:n historiallinen punamultayhteistyö on aina rakentunut puolueiden välisen jännitteen ja valtataistelun varaan. Keskustalaisten mielestä lähtökohtana yhteistyölle on se, että demareille ei pidä antaa piiruakaan periksi.Eräs keskustalainen kuvasi puolueiden suhteita käyttämällä esimerkkinä James Deanin tähdittämää Nuori kapinallinen -elokuvaa. Elokuvassa on kohtaus, jossa kaksi nuorukaista kaasuttaa autoillaan rinnakkain kohti jyrkännettä. Kyseessä on niin sanottu chicken run.Se kumpi kuskeista ensimmäisenä kääntää rattia väistääkseen on ”chicken” eli pelkuri.Keskustalaisten ei kuulemma koskaan pitäisi väistää demareita. Mieluummin törmätään täysillä yhteen.Moni keskustalainen katsoo Kulmunin kääntäneen rattia liian herkästi.Kaikesta huolimatta Katri Kulmuni olisi todennäköisesti valittu syksyn puoluekokouksessa jatkokaudelle puheenjohtajaksi. Todennäköisesti hän ei olisi saanut edes vastaehdokasta.Nyt tilanne on kuitenkin täysin toinen.Kulmuni ei perjantaina kertonut aikeistaan puheenjohtajuuden suhteen. Silti voi pitää selvänä, että hän ei hae jatkokautta.Keskustalaisilla onkin nyt miettimisen paikka.Annika Saarikko palaa syksyllä töihin vanhempainvapaalta ja häntä tullaan varmasti voimallisesti kannustamaan ja painostamaan ehdolle puheenjohtajakisaan.Saarikko on aiemmin ilmaissut, että ei olisi lähdössä ehdolle. Mutta toisaalta hänen vastauksensa ovat pitkin matkaa olleet kryptisiä ja niissä on aina jätetty ovi vähän auki ehdokkuudelle – jos tilanteet muuttuvat.Ja nyt tilanne on tosiaan muuttunut.Puheenjohtajuus saattaa kiinnostaa myös Antti Kurvista, Mika Lintilää, Antti Kaikkosta ja Jari Leppää.Paavo Väyrynen todennäköisesti valmistelee jo kutsua ensi viikon tiedotustilaisuuteensa.Oikaisu 5.6.2020 klo 19.38: Nuori kapinallinen -elokuvan kohtauksessa autot ajavat rinnakkain, ei vastakkain kuten jutussa ensin virheellisesti kirjoitettiin.",3
380,"Kokoomuksen puheenjohtaja Petteri Orpo saattoi aloittaa ketjureaktion, kun hän viikko sitten lauantaina kertoi lähtevänsä ehdolle tammikuun aluevaaleissa. Orpon ilmoituksella on nimittäin todennäköisesti vaikutusta myös muihin puoluejohtajiin.Ovathan vasemmistoliiton puheenjohtaja Li Andersson ja keskustan Annika Saarikko samasta Varsinais-Suomen vaalipiiristä kuin Orpo. Ja kun joku puheenjohtaja ilmoittautuu omasta vaalipiiristään ehdolle, muut eivät oikein voi olla lähtemättä. Onhan kyse omasta kotikentästä.Andersson kertoo, että ei ole vielä tehnyt lopullista päätöstä. Ja että ehdokkuuteen vaikuttaa moni asia. ”Siihen vaikuttaa toki myös yleinen tilanne omassa vaalipiirissäni ja muiden puolueiden puheenjohtajien päätökset”, Andersson myöntää.Myös Saarikko harkitsee asiaa.Todennäköisesti molemmat lähtevät ehdolle, joten Varsinais-Suomesta näyttääkin tulevan aluevaalien keskeinen taistelutanner.Tähän mennessä vain Rkp:n puheenjohtaja Anna-Maja Henriksson ja Sdp:n Sanna Marin ovat ilmoittaneet jättävänsä aluevaalit väliin. Voisikin veikata, että valtaosa puheenjohtajista on tammikuun aluevaaleissa ehdolla.Mitä siitä pitäisi ajatella?Meillä kolumnisteilla on aina selkeä mielipide asiaan kuin asiaan. Mutta puolueiden puheenjohtajien ja ministereiden aluevaaliehdokkuuden suhteen panen paremmaksi. Minulla on nimittäin tästä asiasta kaksi selkeää mielipidettä: puolesta ja vastaan.Anna-Maja Henriksson sanoi kesällä STT:n haastattelussa, että ministereiden ja puoluejohtajien ei hänen mielestään pitäisi lähteä ehdolle aluevaaleissa.Henrikssonin kanssa on helppo olla samaa mieltä.Ministereiden ja puoluejohtajien kalenterit ovat niin täynnä, että heillä ei varmasti ole liiemmin ylimääräistä aikaa aluetason asioiden miettimiseen. Sitä paitsi moni heistä on jo entuudestaan kotikuntansa valtuutettu.Demokratiaihanteeseen ei kuulu vallan keskittäminen, joten olisi hyvä, jos samat ihmiset eivät toimisi päättäjinä monilla hallinnon tasoilla. Valtakunnan keskeisimmät poliitikot voisivatkin siis suosiolla antaa aluetasolla tilaa muille.Samaan hengenvetoon voin olla asiasta myös päinvastaista mieltä.Kuluvalla viikolla julkaistiin puolueiden tilaama ja TNS Kantarin tekemä puoluebarometritutkimus. Vastaajista 43 prosenttia arvioi käyvänsä varmasti äänestämässä aluevaaleissa. Lukujen valossa näyttää, että aluevaalien äänestysprosentti jäisi kutakuinkin eurovaalien tasolle eli vähän päälle 40 prosenttiin. Se ei ole kummoinen luku. Voi siis olla hyväkin, että aluevaaleissa on ehdolla tunnettuja poliitikkoja. Se ehkä houkuttelee ihmisiä äänestämään. Politiikan tutkija Hanna Wass totesi keväällä eduskunnan perustuslakivaliokunnalle antamassaan lausunnossa, että ensimmäiset aluevaalit ovat eräänlainen ”sisäänheittotuote” aluevaltuustojen poliittiselle tunnettavuudelle. Jos ehdokkaana on päteviä ja kokeneita poliitikkoja, se lisää kansalaisten silmissä vaalien painoarvoa. Vaikka vallan keskittyminen ei Wassin mukaan ole hyvä asia, tässä tapauksessa eturivin poliitikkojen ehdokkuutta voi hyvin myös puoltaa.Koska en edelleenkään osannut päättää kantaani kahden vastakkaisen mielipiteen välillä, päätin soittaa Johanna Vuorelmalle. Hän on politiikan tutkija Helsingin yliopistossa, ja hänellä on usein selkeitä mielipiteitä. Niin nytkin.Vuorelman mielestä ministereiden ja puoluejohtajien ei missään nimessä pitäisi lähteä ehdolle. Hän perustelee asiaa vallan hajauttamisella ja muilla perusargumenteilla. Mutta sitten hän pääsee toden teolla vauhtiin.”Suomalaisilla on omituisen teknokraattinen käsitys demokratiasta”, Vuorelma sanoo. Tällä hän tarkoittaa sitä, että moni tuntuu vetävän yhtäläisyysmerkit vaalien ja demokratian välille. Kunhan järjestetään vaalit, kuvitellaan sen jotenkin automaattisesti takaavan kansalaisten osallisuuden ja vaikutusmahdollisuuksien toteutumisen.Näin asia ei Vuorelman mukaan ole.Kansalaisten aitoon osallisuuteen vaaditaan paljon enemmän. Ei riitä, että sanotaan aluevaalien olevan tärkeät – mitä ne toki ovat –, vaan sen lisäksi kansalaisen pitäisi aidosti pystyä hahmottamaan, miksi ne ovat tärkeät.Äänestäjien pitäisi tietää, mistä vaaleissa valittavat ihmiset tarkkaan ottaen pääsevät päättämään. Ja mitkä ovat äänestäjän aidot vaihtoehdot. Mitkä ovat puolueiden linjaukset ja niiden väliset erot.Johanna Vuorelma ei sitä paitsi usko, että valtakunnallisesti tunnetut nimet välttämättä automaattisesti nostavat äänestysprosenttia. Esimerkiksi Vuorelma nostaa vuoden 2011 eduskuntavaalit, joissa äänestysaktiivisuus nousi peräti 2,6 prosenttiyksikköä ja eduskuntaan nousi ennätysmäärä uusia edustajia.Perussuomalaisten vaalivoiton, ”jytkyn”, taustalla eivät olleet tunnetut ehdokkaat vaan kansalaisten tyytymättömyys ja muutoshalu.Tammikuun vaaleissa valittavat aluevaltuustot ovat kunkin hyvinvointialueen ylin päättävä elin. Hyvinvointialueet ovat kunnista ja valtiosta erillisiä julkisoikeudellisia yhteisöjä, joilla on alueellaan itsehallinto. Hyvinvointialueiden lakisääteinen tehtävä on sosiaali- ja terveydenhuollon sekä pelastustoimen järjestäminen. Suomen 21 hyvinvointialuetta aloittavat toimintansa vuoden 2023 alusta.Tammikuussa valittavien valtuustojen keskeisenä tehtävänä on päättää, miten kullakin alueella hallinto järjestetään ennen kuin toiminta todella käynnistyy.Hallinnon rakenteet ovat toki tärkeitä. Mutta siitä voi olla vaikea repiä vetäviä vaalilauseita, joilla houkuteltaisiin ihmisiä äänestämään.Niinpä vaalien alla tullaankin moneen kertaan korostamaan, että kyse on jokaista kansalaista koskevista konkreettisista asioista: etäisyydestä terveyskeskukseen, hoitoon pääsyn nopeudesta, ikäihmisten hoivasta,  koulukuraattoripalveluiden riittävyydestä ja paloaseman sijainnista.Ja tottahan tämä on. Uudet valtuutetut pääsevät tosiaan päättämään alueidensa palveluverkosta. Siis esimerkiksi siitä, mistä lakkautetaan terveyskeskus ja mistä ei. Mutta samalla tulee mieleen, että mikä on valtuustojen aito liikkumatila valtion sanelemissa taloudellisissa raameissa. Verotusoikeuttahan alueilla ei ole. Voi hyvin olla, että esimerkiksi palveluiden keskittämiselle ei alueilla hevin löydy vaihtoehtoja.Olisi olennaista, että aluevaltuustojen poliittinen koostumus näkyisi aidosti niiden toiminnassa ja linjavalinnoissa. Sote-uudistusta on tähän asti leimannut korostetusti hallinnon kieli ja asiantuntijuuden korostuminen. Nyt pitäisi olla politiikan ja poliittisten valintojen vuoro, sillä vain eri ryhmien välisten eturistiriitojen, poliittisen kamppailun ja aitojen vaihtoehtojen kautta aluevaaleista tulee merkitykselliset. Osallisuus vahvistuu, kun äänestäjä kokee, että hänen äänellään on vaikutusta. Osallisuuden kannalta erityisen huolestuttava ryhmä on nuoret. Tuoreen puoluebarometrin mukaan vain 34 prosenttia alle 30-vuotiaista arvioi varmasti äänestävänsä aluevaaleissa. Tämän vuoksi Helsingin Sanomat järjestää joulukuun puolivälissä Sanomatalon Mediatorilla vaalitentin, johon osallistuvat puolueiden nuorisojärjestöjen puheenjohtajat. Tarkoitus on puhua muun muassa nuorten mielenterveyspalveluiden saatavuudesta, jonka moni nuorisojärjestö mainitsee vaalien keskeiseksi kysymykseksi. Ja ennen kaikkea paneelissa on tarkoitus puhua politiikkaa ja poliittisista vaihtoehdoista.Valtaosa nuorisojärjestöjen puheenjohtajista on lähdössä aluevaaleissa ehdolle – ja siitä minulla on yksiselitteinen mielipide: Se on erittäin hyvä juttu.",3
381,"Hallituksen maanantain tiedotustilaisuus oli historiallinen ja dramaattinen. Koronaepidemian hillitsemiseksi koulut ja rajat menevät kiinni. Voimaan tulee entistä tiukempia kokoontumisrajoituksia.Valmiuslaki otetaan käyttöön ensimmäistä kertaa Suomen historiassa.Kun pääministeri Sanna Marin (sd) kertoi sivulauseessa hallituksen luopuneen 30000 uuden työpaikan tavoitteestaan, kukaan ei kiinnittänyt siihen sen kummempaa huomiota.Ei vaikka tästä samaisesta 30000 työpaikan tavoitteesta on jauhettu väsymättä koko hallituksen olemassaolon ajan.Se kertoo siitä, että tämänpäiväiset päätökset olivat dramaattisia. Ja se kertoo myös siitä, että Suomi on siirtynyt aivan uuteen aikaan.Kukaan ei enää haaveile uusista työpaikoista ja työllisyysasteen nostamisesta. Sen sijaan nyt yritetään kaikin keinoin estää, että koronaviruksen aiheuttama talouden stoppi ei johtaisi yritysten joukkokaatumiseen dominoiden tapaan ja massatyöttömyyteen.Valtiovarainministeri Katri Kulmuni (kesk) ilmoitti, että hallitus on koonnut peräti viiden miljardin rahoituspaketin suomalaisyrityksille koronavirusepidemian takia.Lue lisää: Yritysten konkurssiaaltoa estetään tukipaketilla: ”Ei riitä”Ruotsi kertoi maanantaina peräti 300 miljardin kruunun (27,8 miljardin euron) kriisipaketista yrityksille koronatilanteen helpottamiseen. Saksassa on puhuttu jopa 500 miljardin elvytyspaketista.Suomen viisi miljardia kalpenee näille, mutta on kuitenkin sekin paljon rahaa.Vai onko?Toki paketissa on paljon hyviä elementtejä, Suomen yrittäjien toimitusjohtaja Mikael Pentikäinen sanoi maanantaina HS:n haastattelussa. Se ei kuitenkaan Pentikäisen mukaan riitä.Tästä on Pentikäisen kanssa helppo olla samaa mieltä.Kaikki yritykset ovat varmasti vaikeuksissa koronaviruksen aiheuttaman talousjäätymisen kanssa, mutta erityisen vaikea tilanne on pienille ja keskisuurille yrityksille.Valtiovarainministeri Kulmuni kertoi, että hallitus varautuu kaksinkertaistamaan Finnveran pk-yrityksille tarjoaman kotimaan rahoituksen volyymi kahden miljardin euron tasosta 4,2 miljardiin euroon.Tämän lisäksi hallitus kertoi ohjaavansa Valtion eläkerahaston määräajaksi lisäämään sijoituksiaan suomalaisten yritysten yritystodistuksiin.Pk-yrityksille tästä ei ole paljon iloa, sillä vain suuret yritykset laskevat liikkeelle velkakirjoja. Finnvera ei tarjoa pk-yrityksille suoraa tukea, vaan takaa niiden lainoja.Suoraa tukea pk-yrityksille on tarjolla rahoituspaketin mukaan kahta kautta.Business Finlandin kautta on tarkoitus suunnata rahaa muun muassa luoville aloille ja matkailuun noin 30 miljoonaa euroa. Sen lisäksi otetaan käyttöön Ely-keskusten kautta myönnettävä elinkeinorahoitus pk-yrityksille. Tämän rahoituksen volyymi on 50 miljoonaa euroa.Käytännössä hallitus tukee pk-yrityksiä siis 80 miljoonalla eurolla. Se ei ole kovin paljon tilanteessa, jossa monen yrityksen liiketoiminta on käytännössä täysin seis.Hallituksen tiedotustilaisuudessaan esittämissä kalvoissa kerrottiin, että tämä Ely-keskusten kautta myönnettävä elinkeinorahoitus on niin sanottua de minimis -tukea.De minimis on hieno termi, joka tarkoittaa suomeksi ”vähämerkityksellistä”.Kyse on EU:n valtiontukisäännöistä, jotka sallivat julkisen vallan antavan yritykselle kolmen peräkkäisen verovuoden aikana enintään 200000 euron tuen. Sitä pidetään merkitykseltään niin vähäisenä, että tuesta ei tarvitse tehdä ennakkoilmoitusta EU-komissiolle.Tätä de minimis -tukea on siis tarkoitus jakaa yhteensä 50 miljoonalla eurolla. Jos kullekin yritykselle annetaan tukea maksimimäärä, se tarkoittaisi tukea riittävän noin 250 pk-yritykselle.Suomessa on kaikkiaan noin 285000 yritystä, joten suoraa tukea ei kovin isolle osalle riitä.Ja sitä paitsi myös hallituksen tapa laskea paketin koko herättää kysymyksiä.Kun paketin osia ynnäilee yhteen, niistä on vaikea saada kokoon viittä miljardia.Hallitus ilmoitti nostavansa Finnveran pk-yrityksille tarjoaman kotimaan rahoituksen volyymin nykyisestä kahdesta miljardista 4,2 miljardiin.Näin ollen volyymi nousisi 2,2 miljardilla.Valtion eläkerahaston sijoitukset suomalaisten yritysten yritystodistuksiin arvioidaan mittaluokaltaan olevan 0,5–1 miljardia euroa.Kun sen päälle ynnää vielä Business Finlandin 30 miljoonaa ja Ely-keskusten 50 miljoonaa euroa, niin yhtälö on seuraava: 2,2 mrd. + 1,0 mrd. + 0,08 mrd. eli yhteensä noin 3,3 miljardia euroa.Mutta ehkäpä sen voi pyöristää ylöspäin viideksi miljardiksi.Hallitus on ilmoittanut linjaavansa tarkemmin taloutta tukevista toimenpiteistä huhtikuun alun kehysriihessä.Niille toimille tulee olemaan huutava tarve.",3
382,"Entinen pääministeri Juha Sipilä (kesk) arvioi torstaiaamuna radiossa Ylen Ykkösaamussa, että koronaviruksen aiheuttama isku Suomen taloudelle on todella raju – paljon rajumpi kuin mitä tutkimuslaitokset ovat ennustaneet.”Minun oma ennusteeni bruttokansantuotteen pudotuksesta on paljon suurempi kuin mitä Suomen pankki ja Etla ovat ennustaneet. Uskon, että kaksinumeroisessa luvussa ollaan”, Sipilä sanoi haastattelussa.Taloustieteen professori Markus Jäntti hermostui Sipilän kommenteista. Näin voi ainakin päätellä hänen torstaiaamun lukuisista Twitter-viesteistään.Taloustieteen professori Markus Jäntti. Kuva: Heikki Saukkomaa / LehtikuvaJäntti ihmetteli, miksi Sipilältä ei kysytty haastattelussa, mihin tämä ennuste perustui.Ja kieltämättä Sipilän ennuste on aika hurja.Sipilä sanoi haastattelussa ennustavansa talouden supistuvan tänä vuonna ”10 prosenttia ja ehkä enemmänkin”.Se olisi todella paljon.Professori Jäntti totesi Twitterissä, että häntä ei suututa sinänsä Sipilän arvio. Se voi olla oikea tai ei – sitä Jäntti ei kuulemma osaa arvioida.Sen sijaan häntä harmitti jatkokysymyksen puute. Sipilältä olisi Jäntin mukaan pitänyt haastattelussa kysyä, mihin tietopohjaan hänen ennusteensa perustuu.Sipilän näkemys poikkeaa merkittävästi esimerkiksi Elinkeinoelämän tutkimuslaitoksen Etlan ja Suomen pankin tuoreimmista ennusteista.Ja kannattaa muistaa, että sekä Etlassa että Suomen pankissa on iso joukko ekonomisteja, jotka työkseen tekevät näitä suhdanne-ennusteita.Suomen pankki arvioi viime viikolla, että Suomen bruttokansantuote supistuu koronaviruksen vuoksi tänä vuonna 1,5–4 prosenttia.Etla puolestaan kertoi viime viikolla, että Suomen bkt voi pienentyä tänä vuonna jopa viisi prosenttia. Etlan ennusteen haarukka oli miinus yhdestä miinus viiteen prosenttiin – joista todennäköisimpänä se piti laskuprosentin osumista lähelle viittä prosenttia.Sipilän mukaan pudotus olisi kuitenkin tuplasti tämä eli yli 10 prosenttia. Se tarkoittaisi todella syvää lamaa.No kysytään Sipilältä, mihin hänen näkemyksensä perustuu.Sipilä kertoo, että hänen ennusteensa ei perustu mihinkään laskelmiin tai taloudellisiin malleihin – vaan lähinnä hänen omiin kokemuksiinsa. Siis siihen, mitä hän on konkreettisesti viime viikkoina nähnyt taloudessa tapahtuvan.Monen yrityksen liiketoiminta on käytännössä pysähtynyt täysin, Sipilä sanoo. Erityisen vaikea tilanne on monissa pienissä ja keskisuurissa yrityksissä, jotka ovat tärkeimpiä suomalaisten työllistäjiä.Sipilä kertoo vertaavansa nykytilannetta vuosien 2008 ja 2009 finanssikriisin aikaan.”Finanssikriisi iski kovimmin vain osaan toimialoista – etenkin tietysti rahoitussektoriin. Mutta nyt vaikutus osuu kaikille aloille”, Sipilä sanoo.Isku on kova sekä vientiin että kotimaiseen kulutukseen. Se iskee niin isoihin kuin pieniinkin yrityksiin.”Ei kukaan tilaa nyt remonttiurakkaa”, Sipilä sanoo.Talouden kokonaisvaltaisen pysähdyksen vuoksi Sipilä odottaa iskun Suomen talouteen olevan tänä vuonna rajumpi kuin finanssikriisissä.Finanssikriisin myötä Suomen talous supistui vuonna 2009 lähes kahdeksan prosenttia.Myös Etlan ennusteessa verrataan koronakriisiä finanssikriisiin, mutta tutkimuslaitos ei näe nykytilanteessa finanssikriisin toisintoa. Etla olettaa ulkomaankaupan ja yksityisen kulutuksen vähenevän tänä vuonna lähes yhtä paljon kuin vuonna 2009.Yksityisten investointien se sen sijaan uskoo laskevan vähemmän kuin silloin.Suurin ero finanssikriisin on Etlan näkemyksen mukaan kriisin kesto.Etlan synkimmässä skenaariossa arvioidaan Suomen talouden supistuvan noin 10 prosenttia tämän vuoden toisella neljänneksellä. Sen jälkeen Etla uskoo talouden alkavan toipua.”Finanssikriisissä Suomen talouskasvu käynnistyi kunnolla vasta puolentoista vuoden päästä siitä, kun talous alkoi supistua. Odotamme tällä kertaa V:n muotoista shokkia, jossa meidänkin tuotantomme käynnistyisi vuoden kolmannella neljänneksellä, Kiinan kehitystä seuraillen”, Etlan toimitusjohtaja Aki Kangasharju totesi tiedotteessa.Myös Suomen pankki olettaa ennusteessaan pandemian vaikutuksen jäävän suhteellisen lyhytkestoiseksi. Se uskoo Suomen talouden alkavan toipua vuoden 2020 loppupuolella Kiinan ja maailmantalouden vetämänä.Samalla Suomen pankki kuitenkin varoittaa, että taantuma voi olla sen ennustamaa syvempi ja toipuminen voi pitkittyä, jos pandemia ja sen rajaamistoimet kestävät arvioitua kauemmin eikä yritysten rahoitustarpeita pystytä turvaamaan.Tällöin Suomea uhkaisi konkurssiaalto. Ja työttömyys voisi kasvaa rajusti.Juuri tätä Sipilä sanoo pelkäävänsä.Sipilä arvioi, että kyseessä ei ole lyhytkestoinen talouden pysähdys, jonka jälkeen kasvu taas käynnistyisi.”Maailma ei välttämättä palaa enää entiselleen”, Sipilä sanoo. Hänen mielestään Suomen pitää ryhtyä varautumaan tähän uuteen tilanteeseen.Sipilän mukaan valtiovallan tulee nyt kaikin tavoin yrittää estää yritysten konkursseja ja työttömyyden rajua nousua. Samalla hän muistuttaa, että siinäkin on rajansa, kuinka paljon valtio pystyy tukitoimiin käyttämään rahaa.Suomen tilannetta ei helpota myöskään se, että talous alkoi hidastua jo ennen koronapandemian puhkeamista.”Toivon tietysti, että Etla ja Suomen pankki olisivat ennusteissaan oikeassa. Ja minä väärässä”, Sipilä sanoo.Sipilän synkkä suhdanne-ennuste ei siis perustu minkäänlaisiin laskelmiin. Se on siis mutua.Näin ollen hänen näkemystään ei pitäisi siis verrata Etlan ja Suomen pankin ennusteisiin.Mutta samaan aikaan pitää muistaa, että koronaviruksen aiheuttama tilanne on hyvin poikkeuksellinen. Sen vaikutuksista ei kellään voi olla varmaa näkemystä, sillä vastaavasta ei ole aiempaa kokemusta.Sipilän näkemys voi siis hyvinkin osua myös oikeaan.Kiinnostavaa on kuitenkin se, että päättäjien synkistä henkilökohtaisista talousennusteista näyttää tulleen jonkinlainen trendi.Maanantaina Helsingin pormestari Jan Vapaavuori (kok) kertoi HS:n haastattelussa ”omana veikkauksenaan”, että Suomen bruttokansantuote supistuu tänä vuonna kymmenen prosenttia.Torstaina Sipilä pisti siis paremmaksi ja ennusti yli kymmentä prosenttia.Kohta joku päättäjä varmaan nokittaa tästäkin synkemmäksi.Voi vain kysyä, että miksi.Kymmenen prosentin pudotus Suomen bruttokansantuotteessa olisi historiallisen raju. Vastaavaa yhden vuoden romahdusta ei nähty edes 1990-luvun syvässä lamassa. Pahimpana lamavuonna 1991 bkt supistui noin kuusi prosenttia.Yli kymmenen prosentin pudotus on viimeksi nähty itsenäisyyden alussa. Vuonna 1917 bruttokansantuote laski 16 ja vuonna 1918 yli 13 prosenttia.Niinä vuosina Suomessa oli nälänhätä ja sisällissota.",3
383,"Vaikuttavahan se keskustan tiistainen tiedote oli – sitä ei voi kiistää. Siihen oli listattu kaikki ne argumentit, joita puolue suinkin saattoi keksiä pestäkseen kätensä Pekka Haaviston (vihr) ministeripestin jatkon mahdollistamisesta.Mutta tuskinpa sekään auttaa.Pontius Pilatus sai aikoinaan kätensä pestyä, mutta historia muistaa hänet ikuisesti maaherrana, joka ei estänyt Jeesuksen ristiinnaulitsemista.Raamattu-vertaukset menevät tässä tapauksessa liioitteluksi. Mutta eräällä tavalla Raamatusta tässä pohjimmiltaan on kyse. Siitä juuresta, josta puolueet ovat alkujaan lähteneet versomaan.Vihreät ja keskusta ovat nimittäin lähtökohdiltaan hyvin erilaisia.” ”Jos keskustan juuri on lakikirjassa ja Raamatussa, vihreillä se on suorassa toiminnassa ja kansalaistottelemattomuudessa.” Keskustan historia kumpuaa mielikuvasta, jossa talonpoika pitää kättään Raamatulla ja lakikirjalla. Näihin nojaa Maalaisliitto, julistetaan vuosien 1948–58 klassikkovaalimainoksen ylälaidassa.Keskusta on siis laillisuuspuolue, jolle perustuslaki on pyhä. Se on puolueen dna:ssa.Perustuslakivaliokunta katsoi viime viikolla valmistuneessa mietinnössään ulkoministeri Pekka Haaviston toimineen lainvastaisesti, kun hän valmisteli konsulipäällikön siirtoa toisiin tehtäviin al-Hol-asiassa. Ministerin korotettu syytekynnys ei kuitenkaan ylittynyt.Päätöksen jälkeen vihreät aloitti kovan spinnauksen, jolla yritettiin hämärtää moitteiden merkitystä ja vakavuutta.Kun perustuslakivaliokunnan ympärillä kuhisi, kukapa muukaan asiaa pyydettiin mediassa kommentoimaan kuin Tapani Tölli, keskustan entinen kansanedustaja ja eräänlainen herra perustuslaki.”Perustuslakivaliokunnan arvovaltaa ja toimintatapaa ei saa vaarantaa eikä sen kanssa pidä leikkiä”, Tölli sanoi HS:n haastattelussa.Vihreiden lähestymistapa on ollut toinen. Haavisto-jupakan aikana on näyttänyt siltä, että perustuslakivaliokunnan moitteet ministerille ovat vihreiden mielestä vain yksi mielipide muiden joukossa. Eikä edes kovin painava sellainen, sillä Haavistolla oli kuitenkin hyvä tarkoitus: lasten pelastaminen hädästä.Tätä viestiä vihreät on toitottanut perustuslakivaliokunnan moitteiden jälkeen.Jos keskustan juuri on lakikirjassa ja Raamatussa, vihreillä se on suorassa toiminnassa ja kansalaistottelemattomuudessa. Saihan puolue alkunsa Koijärven mielenosoituksista. Elokapina tuntuukin olevan puolueelle merkittävämpi instituutio kuin perustuslakivaliokunta.”Tarkoitus ei pyhitä keinoja”, keskustan tiistaisessa tiedotteessa todettiin. Tuohon lauseeseen tiivistyy vihreiden ja keskustan näkemysten vastakkaisuus.Vihreiden mielestä hyvä tarkoitus pyhittää keinot. Keskustan mielestä ei. Keskustan mielestä keinot voivat olla itsessään pyhiä. Ainakin laillisuus ja perustuslakivaliokunta.Perussuomalaiset esitti ministeri Haavistolle epäluottamusta perustuslakivaliokunnan moitteiden vuoksi. Tiistain äänestyksessä kaikki hallituspuolueiden kansanedustajat yhtä keskustalaista lukuun ottamatta äänestivät Haaviston luottamuksen puolesta.Jos ja kun keskustan ja vihreiden lähtökohdat ovat niin erilaiset, miksi ihmeessä keskusta tuki Haavistoa?Se on hyvä kysymys, jota myös keskustalaiset kipuilivat tiistain ryhmäkokouksessa. HS:n tietojen mukaan käytännössä yksikään keskustan kansanedustaja ei olisi halunnut äänestää Haaviston luottamuksen puolesta.Heitä suututti moni asia.Ensinnäkin keskustallakin on kokemusta ministerieroista. Valtiovarainministeri Katri Kulmuni (kesk) joutui keväällä eroamaan hallituksesta syystä, joka keskustalaisten mielestä oli selvästi vähäisempi kuin Haaviston rike.Ärsyttävintä keskustalaisista oli kuitenkin puolueen joutuminen ylipäätään mukaan soppaan. Vaikka kyse on vihreiden ministeristä ja vihreiden kansanedustajien perustuslakivaliokuntaa vähättelevistä lausunnoista, keskusta on kaiken huomion keskipisteenä.Keskustan puheenjohtaja Annika Saarikko saa selitellä asiaa viestimille samaan aikaan kun vihreiden puheenjohtaja Maria Ohisalo kieltäytyy ottamasta asiaan kantaa. Pääministeri Sanna Marinkin (sd) on päässyt asiassa kovin vähällä.Se tuntuu keskustalaisista epäoikeudenmukaiselta, ja onhan se kieltämättä aika hassua, että vihreiden törppöilyjä joutuvat selittämään lähinnä keskustalaiset. Ja todennäköisesti koko sotku rokottaa etenkin keskustan kannatusta.Tämä johtuu puolestaan vallalla olevasta narratiivista. Sen mukaan keskusta on punavihreän hallituksen apupuolue, joka antaa kaikessa periksi ja on valmis syömään periaatteensa. Kaikki, mitä keskusta tekee tai on tekemättä, katsotaan tämän apupuolueasetelman mukaan.” ”Ilomantsin torilla kansalaiset todennäköisesti muistavat vain lopputuloksen.” Tähän narratiiviin keskustan päätös tukea Haavistoa sopii kuin nakutettu. Eikä sitä katsota keskustan sydänmailla hyvällä.Moni perinteinen keskustaäänestäjä karsastaa lähtökohtaisesti vihreitä ja vasemmistoa. Heitä ei varmastikaan miellytä se, että keskustan katsotaan olevan hallituksessa lainvastaisuuksiin sortuneen vihreän ministerin takuumiehenä.Keskustan eduskuntaryhmä yritti pelastaa tilannetta lähettämällä kovasanaisen tiedotteen. Siinä todettiin Haaviston toimineen perustuslakivaliokunnan mukaan lainvastaisesti, ”eikä keskustan eduskuntaryhmä hyväksy lainvastaista toimintaa”.Tiedotteen mukaan Haavisto on tehnyt virheitä ja kantaa niistä vastuun. Poliittisen vastuun kantavat vihreät. Ja päävastuu hallituksen toimintakyvystä on pääministeri Sanna Marinilla.Vaikka keskusta sysäsi vastuuta kaikille muille, se tuskin auttaa. Ilomantsin torilla kansalaiset todennäköisesti muistavat vain lopputuloksen: keskusta antoi tukensa lainvastaisesti toimineelle Haavistolle.Mutta miksi keskusta loppujen lopuksi antoi tukensa?Tiedotteessa keskusta perusteli asiaa sillä, että maa tarvitsee keskellä koronakriisiä toimintakykyisen hallituksen. Eikä keskusta siksi halua kaataa hallitusta.Selitys ei ole kovin uskottava.Vaikka Pekka Haavisto tuntuu olevan vihreille lähes pyhä hahmo, puolue tuskin olisi lähtenyt hallituksesta, vaikka Haavisto olisi joutunut eroamaan.Hallitus tuskin olisi siis kaatunut.Vihreät olisi kipuillut asiasta aikansa, minkä jälkeen se olisi nimittänyt uudeksi ulkoministeriksi Heidi Hautalan tai Ville Niinistön.Hallituksen toimintakyvylle Haaviston ero olisi kuitenkin aiheuttanut kovan iskun. Se olisi vetänyt maton pääministeri Sanna Marinin alta. Hän ehti jo viime viikolla julistaa Haavistolla olevan kaikkien hallituspuolueiden tuki jatkolleen.Suurin syy siihen, että keskusta vastentahtoisesti taipui antamaan tukensa Haavistolle, saattoikin liittyä lähinnä poliittiseen realismiin.Jos keskusta olisi kääntänyt peukun alas ja Haavisto olisi joutunut lähtemään, se olisi ollut jo toinen kerta tällä vaalikaudella, kun keskusta pakottaa toisen hallituspuolueen keskeisen ministerin eroamaan. Keskustan takia Sdp:n Antti Rinne joutui vuosi sitten lähtemään pääministerin paikalta.Rinteen erosta ei koitunut keskustalle mitään hyvää. Päinvastoin Sdp sai uuden puheenjohtajan voimin kannatuksensa reippaaseen nousuun ja keskustan kannatus vain jatkoi laskuaan.Jos keskusta olisi tehnyt saman toistamiseen, apupuolueen leima olisi varmaankin säilynyt. Keskusta olisi nähty sen lisäksi yhteistyökyvyttömänä apupuolueena.Se lienee nykyistäkin mielikuvaa surkeampi vaihtoehto.Oikaisu 16. joulukuuta kello 11.15. Kirjoituksessa todettiin aikaisemmin, että maalaisliiton vaalimainoksessa olisi toinen käsi ollut Raamatun ja toinen lakikirjan päällä. Mainoksessa kirjat ovat kuitenkin päällekäin.",3
384,"Vihreiden uusi varapuheenjohtaja Atte Harjanne on alkuviikon kiitänyt studiosta toiseen puhumassa kannabiksesta. Maanantai-iltana hän oli kokoomuksen Antti Häkkäsen kanssa A-studiossa. Tiistaina ensin Ylen aamutelevisiossa ja sitten radion puolella Ykkösaamussa  Päivi Räsäsen (kd) ja Mikko Kärnän (kesk) kanssa. Tiistaiaamun keskusteluiden jälkeen Harjanne kiitti Twitterissä Räsästä ja Kärnää ”rakentavasta” keskustelusta. Harjanteen viesti kertoo siitä, että vihreissä ei ilmeisesti etukäteen uskottu kannabiskeskustelun olevan rakentavaa. Eihän se aiemminkaan ole sellaista ollut.Vihreiden  puoluekokous hyväksyi  viikonloppuna äänin 183–181 aloitteen kannabiksen laillistamisesta. Näin ollen vihreät on ensimmäinen eduskuntapuolue, joka tätä ajaa. Jo entuudestaan vihreät on ajanut kannabiksen käytön dekriminalisointia. Se tarkoittaa sitä, että kannabiksen käyttö ja pienten määrien hallussapito sallittaisiin luopumalla niiden rangaistavuudesta. Nyt vihreät harppasi laillistamisen myötä kuitenkin ison askeleen pidemmälle.Kannabiksen laillistaminen tarkoittaisi nimittäin sen käytön vapauttamista ja saatavuuden järjestämistä samaan tapaan kuin alkoholin tai lääkkeiden kanssa menetellään.”Vahvat argumentit puhuvat sen puolesta, että kannabista pitäisi myydä Suomessa Alkossa”, vihreiden entinen puheenjohtaja Osmo Soininvaara kirjoitti maanantaina blogissaan. Blogin Alko-ehdotus nousikin maanantaina otsikoihin. Kiinnostavampaa oli kuitenkin se, mitä Soininvaara totesi kirjoituksensa alussa. Hänen mielestään päätös kannabiksen laillistamisesta on nimittäin poliittisesti tyhmä.Soininvaara kirjoitti näin:”Asiallisesti olen esityksestä samaa mieltä, mutta pelkään, että se on poliittisesti epäviisas – tai sitten olen vain poliittinen pelkuri”, Soininvaara kirjoitti.Näkemys on yllättävä – etenkin kun muistaa, että Soininvaara on opittu tuntemaan jokseenkin itsenäisenä ajattelijana, joka ei yleensä pyri itsetarkoituksellisesti miellyttämään enemmistön mielipidettä ja keräämään poliittisia irtopisteitä.Mutta mitä ilmeisimmin Soininvaaralla on kannabiksesta melkoinen trauma.Muistelkaamme siis tovi vanhoja.Seuraavassa historiaosuudessa on käytetty lähteenä IS:n ja HS:n arkistoja sekä Juho Kuokkasen Jotakin on vialla – Kannabiskysymys muuttuvassa päihdekulttuurissa - gradua.Vuoden 2003  eduskuntavaaleissa vihreiden ehdokkaana oli vihreiden nuorten ja opiskelijoiden liiton Vinon puheenjohtaja Markus Drake. Helmikuussa 2003 Drake osallistui Ylen nuorten vaalipaneeliin, jossa esitti kannabismyönteiseksi tulkittuja lausuntoja. Niistä nousi julkisuudessa kova poru. Kuten myös siitä, että heti perään toinen vihreiden helsinkiläinen ehdokas Kimmo Helistö puhui kotisivuillaan myönteisesti kannabiksesta ja esitti sen verolle panemista. Ja sitten vielä Helsingin Sanomat uutisoi vihreiden europarlamentaarikko Heidi Hautalan allekirjoittaneen yli sadan muun mepin kanssa YK:lle suunnatun vetoomuksen, jossa esitettiin huumausaineiden käytön rankaisemisesta luopumista. Soininvaaran kannalta tilanne oli hankala, sillä hän tiesi, että huumepolitiikasta oli Suomessa ”mahdotonta keskustella älyllisesti”. Tähän tulokseen Soininvaara oli tullut jo edellisenä vuonna ilmestyneessä Ministerikyyti-kirjassaan. ”Joka yrittää yhtään tuoda sävyjä ja syvyyttä keskusteluun, leimataan huumeiden suosijaksi, ja jopa vihjataan, että ties vaikka itsekin käyttäisi”, Soininvaara kirjoitti kirjassaan.Niinpä Soininvaara tasapainoili kannanotoissaan. Hän sanoi, että Hautalan näkemys dekriminalisoinnista on kiinnostava. Drakea ja Helistöä hän ei suoraan tuominnut, mutta moitti heidän toimintaansa ajattelemattomaksi. Draken olisi Soininvaaran mukaan pitänyt ymmärtää, että hän edusti Ylen vaalitentissä koko puoluetta.Muut  puolueet ottivat joka tapauksessa tilanteesta kaiken ilon irti. Sdp:n silloinen puoluesihteeri Eero Heinäluoma sanoi Ilta-Sanomissa, että ”vihreillä näyttää olevan huumeongelma”. Soininvaara ja Hautala yrittivät korjata tilannetta järjestämällä helmikuussa 2003 tiedotustilaisuuden, jossa he vakuuttivat puolueen huumevastaisuutta. Vihreä liitto ei aja mietojen huumeiden laillistamista, kaksikko totesi. Kimmo Helistöä kiellettiin  tulemasta infoon paikalle. Soininvaara ja Hautala selittivät tilaisuudessa, että käyttäjän rankaisematta jättäminen ei tarkoita samaa kuin ”laillistaminen” tai ”salliminen”. Hautalan mielestä vihreiden leimaaminen huumemyönteisiksi on ""halpahintaista"" ja ""loukkaavaa"", kun puolue vakavissaan yrittää pienentää huumehaittoja ja ymmärtää myös ""uhrin"" eli narkomaanin näkökulmaa.Puolueen äänenkannattajan Vihreän Langan kolumnisti kirjoitti ohjeeksi omilleen:”Nyt turpa kiinni huumepolitiikasta vaaleihin asti.”Voi Ode-parkaa. Näin kuului loppukaneetti toimittaja Riku Siivosen vuonna 2003 Ylioppilaslehteen kirjoittamassa jutussa. Ode on Soininvaaran lempinimi. Jutussaan Siivonen kertoi, että vihreiden Markus Drake poltti kannabista vihreiden vaalimökillä Helsingin keskustassa Kolmen sepän patsaalla.Drake myönsi jutussa pössyttelyn.Poltitko pilveä vaalimökin vieressä, kansanedustajaehdokas Markus Drake? “Ei kai se mikään salaisuus ole. Mutta kyseessä ei ollut mikään provokaatio. Ja kyllähän me mentiin vaalikopilta pois.” Patsaan toiselle puolelle? “No niin.” Vihreille tilanne oli katastrofi, sillä eduskuntavaaleihin oli vain muutama päivä aikaa. Soininvaara kutsui Drakea ”sabotööriksi” ja ”anarkistien soluttautujaksi”.Ilta-Sanomissa Soininvaara luonnehti Drakea ”yksittäiseksi kahjoksi”, joka ei edusta laajemmin vihreitä. Heidi Hautala sanoi Draken huiputtaneen puoluetta ja toivoi hänen ottavan siihen etäisyyttä. Tuija Brax puolestaan totesi, ettei halua olla tämän kanssa enää koskaan samalla listalla. Kohun takia vihreiden nuorisojärjestön hallitus hajotti itse itsensä. Poliisi aloitti tutkinnan Draken huumausainerikoksesta.Vuonna 2003 ei muista puolueista löytynyt käytännössä lainkaan ymmärrystä kannabista koskeville lievennyksille. Harvinainen poikkeus oli tuolloin yksi Espoon kokoomusnuorten edustaja, joka esitti Ilta-Sanomissa huumausaineiden myynnin laillistamista. Kokoomusnuoret sanoutuivat irti lausunnosta. Puolueen silloinen puheenjohtaja Ville Itälä haukkui kokoomusnuoren. Eikä laajaa poliittista tukea kannabiksen laillistamiselle löydy vieläkään.HS:n maanantaina julkaistussa kyselyssä  kaikki muut eduskuntapuolueet tyrmäsivät vihreiden puoluekokousaloitteen. Vasemmistoliitosta tosin löytyi ymmärrystä kannabiksen käytön rangaistavuuden poistolle. Joku on kuitenkin muuttumassa. Monissa maissa kannabis on laillistettu, ja samalla Suomessakin yleinen mielipide on muuttunut kannabiksen suhteen sallivammaksi. Markus Drake oli viikonloppuna ehdolla vihreiden varapuheenjohtajaksi, mutta ei tullut valituksi. Kokoomusnuoret ovat viime aikoina nimittäin hyvinkin äänekkäästi vaatineet kannabiksen vapauttamista. Viime syksynä järjestö otti kannan, jonka mukaan kannabiksen kasvatus, myynti ja hallussapito pitäisi laillistaa itsehoitolääkkeenä. Kokoomusnuorten puheenjohtaja Matias Pajula tervehti sunnuntaina ilolla vihreiden puoluekokouspäätöstä kannabiksen laillistamisesta. Maanantain A-studiossa vihreiden Atte Harjanne yritti kysyä kokoomuksen Antti Häkkäseltä, mitä mieltä tämä on oman puolueensa nuorisojärjestön näkemyksistä. Taitavana poliitikkona Häkkänen kuitenkin sivuutti tämän. Kuten myös sen, että esimerkiksi THL on jo vuosia suositellut huumeiden käytön rangaistavuudesta luopumista. Sen sijaan Häkkänen korosti, että huumeiden leviämistä yhteiskunnassa pitää estää kaikilla rintamilla. Mutta ei kannabiskysymys ole vihreillekään helppo, mikä näkyy jo siitä, että  puoluekokouksen äänestystulos oli äärimmäisen tiukka. Lue lisää: Euroopan suhde kannabikseen on ristiriitainen: Näin laillistamiseen suhtaudutaan muuallaKannabiksen laillistamista koskevan puoluekokousaloitteen oli allekirjoittanut 110 puolueen jäsentä. Mukana nimilistassa olivat muun muassa puolueen väistyvä varapuheenjohtaja Jaakko Mustakallio ja uusi varapuheenjohtaja Atte Harjanne. Vihreiden puoluehallitus ei kuitenkaan puoltanut aloitetta. Se halusi päätösesityksessään pidättäytyä puolueen olemassa olevassa tavoiteohjelmassa, jossa pyritään kannabiksen käytön dekriminalisointiin. Puoluekokous kuitenkin äänesti puoluehallituksen pohjaesityksen nurin ja kannabiksen laillistaminen voitti. Soittelin  muutamille vihreille vaikuttajille ja kyselin, mitä he tuumasivat tuloksesta. Eräs aloitetta vastustanut vihreä pohti, että tavallaan oli hyvä saada asia nyt pois päiväjärjestyksestä. Samainen laillistamisaloite oli vihreiden puoluekokouksessa vuonna 2020 ja se olisi varmasti toistunut myös tulevissa kokouksissa, kunnes se olisi joskus mennyt läpi. ”Sitä paitsi vihreillä on joka tapauksessa suuren yleisön silmissä kannabismyönteinen leima, joten tuskinpa tämä päätös sitä muuttaa suuntaan tai toiseen”, eräs vihreä pohti. Vihreät  ei toki halua itseään leimattavan kannabismyönteiseksi. Puolue julkisti maanantaina nettisivuillaan kirjoituksen, jossa korostettiin päihdepolitiikan tärkeimmäksi tehtäväksi haittojen vähentäminen niin yksilön kuin yhteiskunnan osalta. Koska nykymalli ei ole estänyt haittoja kovinkaan tehokkaasti, järjestelmää on vihreiden mielestä syytä muuttaa. Kirjoituksessa asia väännettiin ennen kaikkea laillisuuskysymykseksi. ”Kannabiksen laillisen statuksen osalta on niin vihreiden sisällä kuin kaikkien suomalaistenkin keskuudessa yleisemminkin perusteltuja kantoja sekä puolesta että vastaan”, kirjoituksessa selitetään. Näitä kahta eriävää kantaa vihreiden sisällä kirjoituksessa edustivat uudet varapuheenjohtajat Hanna Holopainen ja Atte Harjanne. Holopainen vastusti aloitetta kannabiksen laillistamisesta ja Harjanne kannatti. Taustakeskusteluiden  perusteella päällimmäisenä monella vihreällä tuntuu kuitenkin olevan samantyyppinen huoli kuin Osmo Soininvaaralla. Vaikka asiallisesti kannabiksen laillistaminen on heille ihan ok, heitä huolettaa päätöksestä viriävä keskustelu. Sen pelätään vahingoittavan puoluetta – jolla ei muutenkaan tällä hetkellä mene kuntavaalipettymyksen jälkeen kovin hehkeästi. Vihreät on kuitenkin perusolemukseltaan idealistinen puolue, ja monelle tuntuu olevan mahdoton ajatus himmailla asioita kannatustaktisista syistä.Vihreiden uuden puoluehallituksen ensimmäinen kokous on tänä lauantaina. Siinä kokouksessa saatetaan hyvinkin valita tuuraaja puolueen puheenjohtajalle Maria Ohisalolle tämän vanhempainvapaan ajaksi. Vihreiden sääntöjen mukaan puheenjohtajan tuuraaja on joku kolmesta varapuheenjohtajasta. Nämä kolme ovat Atte Harjanne, Iiris Suomela ja Hanna Holopainen. Ulkopuolisen silmin Harjanteen voisi kuvitella olevan vahvoilla, sillä hän sai eniten ääniä varapuheenjohtajaäänestyksessä. Sain kuitenkin maanantaina kuulla pitkän ja monimutkaisen luennon siitä, että vihreiden käyttämässä siirtoäänivaalitavassa eniten ääniä saanutta ei voi noin vain tulkita suosituimmaksi ehdokkaaksi. Niin tai näin – Harjanne lienee kuitenkin vahvoilla Ohisalon tuuraajaksi puheenjohtajana. Oikeastaan  Harjanne pystyy vain itse sössimään valintansa. Vihreillä on ainutlaatuinen tilanne päästä seuraamaan mahdollisen puheenjohtajatuuraajan osaamista, sillä Harjanne on näköjään vihreiden ainoa puhuva pää kannabispäätöksen osalta. Maanantain A-studiossa Harjanne oli Antti Häkkäsen seurassa vähän hermostuneen oloinen ja puhui liikaa ylätasolla kausaali- ja korrelaatiosuhteista. Tiistain keskusteluissa Harjanne oli selvästi rauhallisempi ja selkeämpi. Keskiviikkona Harjanne esiintyy ainakin toimittaja Sanna Ukkolan ohjelmassa Alfa-tv:ssä. Vaikka vihreiden dna:ssa on tiettyä idealismia, he taitavat myös taktikoinnin. Ohisalon tuuraajan valinta tarjoaakin tälle loistavat mahdollisuudet. Vihreiden puoluehallitus valitsee siis ensin sijaisen puheenjohtajaksi, minkä jälkeen puoluevaltuuston ja eduskuntaryhmän yhteiskokous nimeää joskus myöhemmin Ohisalon tuuraajan ministerinä. Puheenjohtajan ja ministerin tuuraajat eivät välttämättä ole sama henkilö. Erään vihreiden sisältä kuullun spekulaation mukaan tiedossa voisi olla isompikin ministerikierrätys. Sen mukaan nykyinen ilmasto- ja ympäristöministeri Krista Mikkonen siirtyisi Ohisalon paikalle sisäministeriksi. Tämä jälkeen vihreiden eduskuntaryhmän puheenjohtaja Emma Karista tulisi väliaikainen ilmasto- ja ympäristöministeri. Vanhempainvapaan jälkeen ensi kesänä Maria Ohisalo palaisi Emma Karin paikalle  ilmasto- ja ympäristöministeriksi. Ajatus lähtee siitä, että Emma Karia pidetään hyvänä neuvottelijana, jonka uskotaan pystyvän pistämään keskustalle kampoihin hallituksen sisäisissä ilmastoväännöissä. Ja toisaalta vihreät menisi vuoden 2023 eduskuntavaaleihin ilmasto- ja ympäristöministeri Ohisalon johdolla, mikä entisestään korostaisi ilmastovaalin merkitystä. Kannabiksen laillistamisesta vihreät tuskin haluavat tehdä vaaliteemaa.Oikaisu kello 19.50: Kirjoituksessa sanottiin aiemmin, että Markus Drake erotettiin kohun takia vihreiden nuortenjärjestön hallituksen johdosta. Sen sijaan koko hallitus erosi.Lue lisää: Muut puolueet tyrmäävät vihreiden ehdottaman kannabiksen laillistamisen – Näin eduskuntaryhmien puheenjohtajat kertovat kannoistaanLue lisää: Vihreiden puoluekokous kannattaa kannabiksen laillistamistaLue lisää: Euroopan suhde kannabikseen on ristiriitainen: Näin laillistamiseen suhtaudutaan muualla",3
385,"Paneelissa keskustan Annika Saarikko kiisti Purran näkemyksen siitä, että Euroopan energiakriisin pääsyy olisivat ilmastotoimet. Ja oikeassa Saarikko oli – ilmastotoimilla on varmasti vaikutusta, mutta kriisin syyt ovat paljon moninaisemmat. Syytä löytyy maailmanpolitiikan kiemuroista – ja niin Kiinasta, Venäjästä kuin EU:stakin.Lue lisää: Puoluejohtajat kannattavat ydinvoiman lisäämistä nopeana toimena ilmastonmuutoksen torjunnassa – katso koko tentti tästäMutta palataan siihen Orpon ei-vastaukseen.Orpo on toki lukuisia kertoja aiemmin puheissaan korostanut ilmastotoimien merkitystä ja sitä, että ilmastonmuutoksen torjuminen on aikamme tärkein tehtävä. Mutta samaan aikaan kokoomuksessa on myös ärhäkästi vastustettu esimerkiksi hallituksen tekemiä polttoaineiden veronkorotuksia.Varsinainen yllätys ei kuitenkaan ollut se, että Orpo näin tiukasti vastusti ilmastotoimien lieventämistä. Yllätys olisi ollut, jos hän olisi halunnut niitä ilmastopaneelissa lieventää.Kiinnostavaa olikin se, että Orpo näin tömäkästi torppasi perussuomalaisten puheenjohtajan Riikka Purran esityksen.Vastaus selvästi yllätti Purran.”Aika pikainen vastaus”, Purra sanoi Orpolle.Purran yllättyneisyyttä selittänee se, että kokoomus on kannatuskyselyiden kärjessä ja koko ajan korostetusti yrittänyt pitää kaikki ovet auki seuraavan hallituskoalition mahdollisten puolueiden suuntaan. Yleensä Orpon vastaukset kysymyksiin, jotka koskevat tulevaa hallituspohjaa, ovat melkoista hipsuttelua.Nyt hän kuitenkin sanoi yksiselitteisesti ei ilmastotoimissa peruuttamiselle.Orpo vielä alleviivasi paneelissa, että ilmastotavoitteissa ei voi yhtään peruuttaa. ”Siitä ei voi yhtään tinkiä”, Orpo sanoi.Taloudenpuolustuskurssi on Helsingin Sanomien ja Aalto EE:n vuodesta 2015 lähtien järjestämä tapahtuma, jossa yritysten edustajat ja poliitikot kohtaavat toisensa. Asiantuntijoina tapahtumassa on Aalto-yliopiston asiantuntijoita.Taloudenpuolustuskurssilla on monena vuonna järjestetty puheenjohtajatenttejä, jotka ovat poikenneet tavallisesta. Niissä on nimittäin ollut kerrallaan vain yksi teema.Suurimpien eduskuntapuolueiden puheenjohtajat ovat siis päässeet keskustelemaan tunnin ajan vain samasta asiasta.Tentit ovat olleet todella virkistäviä.Yleensähän vaalitenteissä joudutaan hyppimään pikavauhtia aiheesta toiseen, koska tarkoitus on kattaa äänestäjän kannalta mahdollisimman monta olennaista aihealuetta.Yhteen teemaan keskittyminen on kuitenkin tuonut Taloudenpuolustuskurssin paneeleihin aivan erilaisen sävyn – ja uskallan väittää, että puoluejohtajien välille on syntynyt aiemmin ihan aitoa keskusteluakin esimerkiksi sosiaaliturvan uudistamisesta tai työllisyydestä.Idea on yksinkertainen – puhutaan yhdestä asiasta ajan kanssa –mutta se on silti osoittautunut toimivaksi. Tämänvuotisella Taloudenpuolustuskurssilla tämä yksinkertainen konsepti kuitenkin kehittyi entistäkin paremmaksi.Puheenjohtajatentin voi katsoa kokonaisuudessaan tästä:Videota toistetaan kuvana kuvassaValitettavasti selaimesi ei tue HTML5-videoita.

Yhdistetty Chromecast-laitteeseen.
SeuraavaksiSinua saattaisi myös kiinnostaa

Taloudenpuolustuskurssi 2021: Puolueiden puheenjohtajien tentti










Your browser does not support the HTML5 canvas tag.









LIVE




AIRPLAYCHROMECAST
Laatu


                auto
                

720p

        TEKSTITYS
      


                Ei tekstitystä
              
KOKO NÄYTTÖ



Taloudenpuolustuskurssi 2021: Puolueiden puheenjohtajien tenttiUPOTAJAA VIDEO

Sulje mainos







No mites tehdään?
Alusta vai liveen?

          Siirry liveen
        

          Aloita lähetyksen alusta
        





Mitäs seuraavaksi katsottaisiin?


SUOSITTELE JOTAIN MUUTA









Lataa Ruutu-sovellus





Katso Ruutu-sovelluksessa

[X]



Upota sivullesi tällä koodilla

Kopioi leikepöydälle

Virhetilanne







Valitettavasti sisältöä ei voida näyttää.
Asenna Adobe Flash -laajennos ja hyväksy selaimen asetuksista Flash -sisällön näyttäminen.

Valitettavasti tästä videosta ei vielä ole olemassa versiota, jota selaimesi tukee.


Sisältö on katsottavissa Ruutu+ -tilauksella

Ilmastonmuutoksen torjunnan monesta perusasiasta viisi puheenjohtajaa olivat pääosin yllättävänkin samanmielisiä. Paneelissa syntyi myös ihan aitoa vuoropuhelua.Erinomaista paneelia veti kaksi Aalto-yliopiston opiskelijaa. Elina Rauvala on taloustieteiden maisteriopiskelija, Milja Leinosen pääaine on bioinformaatioteknologia. Leinonen on Aalto-yliopiston ylioppilaskunnan hallituksen puheenjohtaja, Rauvala Aalto-yliopiston kauppatieteiden ylioppilaiden varapuheenjohtaja.Leinonen ja Rauvala lähestyivät ilmastonmuutosta paneelissa systeemisestä kulmasta. Se oli erinomainen ratkaisu, jotta ongelmaa voitiin tarkastella oivasti kokonaisuutena.Ja lisäksi osoittaa hämmästyttävää taitoa paneelin vetäjiltä ylipäätään saada poliitikolta lyhyt vastaus. Suorastaan huippuosaamista osoittaa kyky saada politiikoilta paneelissa vastaus, jossa on vain kaksi kirjainta. Siihen Leinonen ja Rauvala keskiviikkona pystyivät.Tarkennus 14.10. kello 10.30: Lisätty Rauvalan ja Leinosen tittelit ylioppilaskunnassa.",3
386,"Perjantaina julkaistun HS-gallupin kärkipaikkaa pitää kokoomus, jonka kannatus on peräti 24,1 prosenttia. Kasvua edellisestä kyselystä on 1,6 prosenttiyksikköä.Kokoomuksen kannatuksen kasvua selittävät Venäjä, Nato ja lipun ympärille kerääntyminen. Lipun ympärille kerääntyminen on politiikan tutkimuksen käsite, joka tuli keväällä 2020 tutuksi puoluekannatuskyselyitä koskevista analyyseista. Termi tarkoittaa sitä, että kriisiaikana kansalaisilla on taipumusta antaa tukensa johtajilleen. Näin kävi keväällä 2020, kun koronapandemia vyöryi yli maailman. Suomessa pääministeripuolue Sdp:n kannatus kasvoi, koska kansalaiset kokivat pääministeri Sanna Marinin (sd) johtaman hallituksen suoriutuvan vaikeassa paikassa hyvin. Sama ilmiö nähtiin monessa muussakin maassa. Kun kyse on elämästä ja kuolemasta, päivänpolitiikan nahistelut unohtuvat ja kansalaiset antavat luottamuksensa vallassa oleville johtajille. He uskovat ja toivovat näiden pystyvän luotsaamaan kansakuntaa kriisin läpi.”Kokoomus näyttää tehneen eräänlaisen lipunryöstön.Nyt meillä on taas kriisi. Venäjän raakalaismainen hyökkäys naapurimaahansa Ukrainaan on järkyttänyt suomalaisia. Jälleen kansalaiset ovat kerääntyneet lipun ääreen. Mutta tällä kertaa lippu ei olekaan pääministeripuolueen vaan opposition.Kokoomus näyttää tehneen eräänlaisen lipunryöstön.Muistattehan lipunryöstön? Sen lasten pelin, jossa joukkueet yrittävät omalla kenttäpuoliskollaan suojella omaa lippuaan ja ryöstää vastustajan. HS-gallupin valossa näyttää siltä, että kokoomus on napannut lipun demareilta. Ja hyötyy nyt, kun kansalaiset kerääntyvät sen ympärille. Syynä on tietysti Nato. Suomalaisten kannat Nato-jäsenyyteen ovat muuttuneet hämmästyttävän nopeasti, ja tämä auttaa kokoomusta, jolla on kaikista puolueista pisimpään ollut selkeä Nato-myönteinen kanta. Vai onko?24,1 prosenttia. Se on huima luku. Yhtä suuri kokoomuksen kannatus on viimeksi ollut kymmenen vuotta sitten helmikuussa 2012.Tuolloin Jyrki Katainen (kok) oli pääministeri ja kokoomus oli kovassa nosteessa. Puoluetta avitti se, että helmikuun alussa kokoomuksen ehdokas Sauli Niinistö oli voittanut presidentinvaalien toisella kierroksella Pekka Haaviston (vihr) ennätyksellisen suurella 62,6 prosentin ääniosuudella. Presidentinvaalikampanjan aikana puhuttiin paljon Natosta – kiisteltiin suorastaan, mikä näin jälkikäteen tarkasteltuna tuntuu aika hassulta. Eihän yksikään vuoden 2012 presidentinvaalien ehdokas ollut viemässä Suomea Natoon. Kaikki sanoivat Natolle selkeästi ei.Myös kokoomuksen ehdokas Niinistö, joka puhui Naton sijaan eurooppalaisen puolustuksen vahvistamisesta. Vuoden 2012 presidentinvaaleissa kisattiinkin siitä, kuka näistä Naton vastustajista vastustaa Natoa kaikkein eniten.Keskustan presidenttiehdokas Paavo Väyrynen tulkitsi, että Niinistö on ”tyypillinen federalisti”, joka yrittää kehittää EU:sta sotilasliiton ja Naton eurooppalaisen pilarin. Niinistö tuskaili, että Väyrynen keksii hänelle kantoja, joita hänellä ei ole. ”Kokoomus on pitänyt Nato-kantaansa vaalien alla vakan alla.Puolueena kokoomus otti myönteisen Nato-kannan puoluekokouksessaan vuonna 2006. Niinistö vastusti asiaa, mutta kokoomuksen puheenjohtaja Jyrki Katainen runnoi kannan puoluekokouksessa läpi. Kokoomuksen tavoiteohjelmassa on siis 16 vuoden ajan julistettu, että puolue pyrkii saamaan Suomen puolustusliitto Naton jäseneksi. Tuona aikana on pidetty neljät eduskuntavaalit. Muistatteko, että yksissäkään niistä kokoomus olisi jotenkin erityisen voimallisesti ajanut Suomea Naton jäseneksi? En minäkään. Kokoomus on pitänyt Nato-kantaansa vaalien alla vakan alla. Syynä on se, että Natosta meuhkaamisen ei ole uskottu tuovan lisä-ääniä. Nato-jäsenyyden kannatus on vuosikymmeniä ollut Suomessa alle 20 prosentin, joten sitä ei ole kannattanut niin kovasti liputtaa. Eduskuntavaaleihin on nyt aikaa tasan vuosi. Se on lyhyt aika – mutta gallupkärjessä olevalle kokoomukselle edessä olevat 12 kuukautta voivat tuntua ikuisuudelta. Muistellaanpa vähän. Alkuvuodesta 2015, vain muutama kuukausi ennen eduskuntavaaleja, keskustan kannatus oli kyselyissä 26 prosenttia. Säilyttääkseen ylivoimaisen johtonsa keskusta yritti tuolloin kaikin tavoin välttää virheitä. Tästä varmistelusta uhkasikin tulla sen suurin virhe. Kannatus kääntyi jyrkkään alamäkeen, kun keskusta ei uskaltanut olla mistään mitään mieltä. ”Etumatka muihin on iso. Mutta ei niin iso, etteikö se voisi vielä sulaa. Keskusta vain pidätti hengitystään ja toivoi vaalipäivän koittavan. Kokoomuksella on nyt vähän samanlainen tilanne. Etumatka muihin on iso. Mutta ei niin iso, etteikö se voisi vielä sulaa. Sitä paitsi Suomi on myös todennäköisesti tehnyt Nato-ratkaisunsa jo hyvissä ajoin ennen vaaleja, joten siitä kokoomus ei välttämättä enää saa nostetta ensi kevään vaaleissa.Kiinnostavaa HS-gallupissa on se, että toisen ison oppositiopuolueen, perussuomalaisten, kannatus on vain 14,2 prosenttia. Puolue on siis kymmenen prosenttiyksikköä kokoomuksen perässä. Erikoista tämä on siksi, että muualla maailmassa politiikan keskeisiä teemoja tällä hetkellä ovat rajuna laukkaava inflaatio ja bensan hinta. Nämä ovat teemoja, joiden uskoisi hyödyttävän perussuomalaisia. Suomessa puhutaan kuitenkin nyt vain ja ainoastaan Natosta. Esittipä kokoomus keskiviikkona eduskunnan Nato-selontekoa koskevassa lähetekeskustelussa, että eduskunnan pitäisi keskeyttää kaikkien ”ei-välttämättömien asioiden” käsittely pariksi viikoksi, jotta kansanedustajilla on riittävästi aikaa oman Nato-kantansa muodostamiseen. Mutta sitten kun Nato-ratkaisu on tehty, voidaan eduskunnassa taas palata bensan hintaan. Sen voisi olettaa auttavan perussuomalaisia. ”Kansalaisten kerääntyminen lipun ympärille on ollut hyvin erilainen ilmiö kuin pandemiakeväänä 2020.Vaikka kokoomus on pitänyt 16 vuotta Nato-kantaansa vakan alla, kanta on silti ollut myönteinen – toisin kuin kaikilla muilla eduskuntapuolueilla lukuun ottamatta Rkp:tä.Tämä hyödyttää kokoomusta nyt kyselyissä, sillä suomalaisten selkeä enemmistö haluaa Suomen Natoon. Venäjän suurhyökkäyksen alkamisen jälkeen kansalaisten Nato-näkemykset muuttuivat yhdessä yössä. Jäsenyyden kannatus on viime viikot ollut yli 60 prosentissa. Itse asiassa kansalaisten kerääntyminen Nato-lipun ympärille on ollut hyvin erilainen ilmiö kuin pandemiakeväänä 2020 nähty lipun ympärille kokoontuminen. Nyt kansa ei niinkään seuraa ja osoita tukeaan päättäjille. Kuvio on mennyt pikemminkin päinvastoin: kansa on toiminut ensin, ja päättäjät ovat seuranneet perässä, kun ovat havainneet kansalaisten asennemuutoksen.Kansalaisten mielipiteen muutos on ollut niin nopeaa, että puolueet eivät tahtoneet pysyä perässä. HS-gallup kuitenkin kertoo, että kokoomus on pysynyt perässä vähän paremmin kuin muut.",3
387,"Saarikolla on puhumisen lahja. Hän osaa sanoittaa vaikeat niin, että ne ovat ymmärrettäviä. Hän osaa puhua niin, että puhe kuulostaa viisaalta ja empaattiselta – vaikka ei itse asiassa sanoisi yhtään mitään konkreettista.Politiikassa puhe on teko, joten voi hyvin sanoa, että Saarikko on taitava poliitikko – minkä keskustalaiset hyvin tiedostavat. Viimeiset kymmenen vuotta tupailloissa on puhuttu siitä, että jossain vaiheessa Annika nousee kansanliikkeen johtoon.Nyt hän sitten sen tekee – puolueen kannalta äärimmäisen hankalassa tilanteessa.Keskusta on historiallisen syvässä kriisissä. Se on mukana vasemmistovetoisessa hallituksessa, jossa monen keskustalaisen mielestä ei pitäisi olla. Näistä asetelmista puolueen kannatuksen kääntäminen nousuun on äärimmäisen vaikeaa – jopa Saarikon kaltaiselle retoriselle jonglöörille.Onkin hyvin mahdollista, että Saarikko epäonnistuu puheenjohtajana.Kun Saarikko kieltäytyi vuosi sitten keskustan puheenjohtajaehdokkuudesta, moni oletti sen tarkoittavan myös tätä puoluekokousta. Ja taktisesti ajatellen Saarikon olisi varmaankin kannattanut edelleen kieltäytyä ja odottaa keskustan seuraavaa vaalitappiota. Sen jälkeen hän olisi voinut tulla tuoreena puheenjohtajana pelastamaan puoluetta.Näin moni oletti Saarikon laskeskelevan.Siitä huolimatta Saarikko ilmoitti kesällä haastavansa Katri Kulmunin.Kulmuni kommentoi puheenjohtajakampanjan aikana moneen otteeseen hyvin happamasti Saarikon päätöstä haastaa istuva puheenjohtaja.Kulmunin happamuus on siinä mielessä hassua, että hän olisi todennäköisesti saanut joka tapauksessa haastajan. Siis siinäkin tapauksessa, että Saarikko olisi kieltäytynyt.Jos Saarikko ei olisi lähtenyt, Kulmunin olisi voinut haastaa esimerkiksi Mika Lintilä. Todennäköisesti Oulun puoluekokouksessa olisi siis joka tapauksessa nähty kunnon puheenjohtajakisa.Politiikassa puhutaan usein momentumista. Sillä tarkoitetaan sitä, että poliitikolle tulee joskus tilanteita, joissa valtaa suorastaan tarjotaan hänelle. Jos hetkeen ei tartu, se ei välttämättä enää myöhemmin enää toistu.Saarikon kannalta tilanne kesällä olisi siis se, että jos hän ei olisi lähtenyt, joku muu olisi haastanut Kulmunin. Saarikolle ei välttämättä olisi enää myöhemmin tullut yhtä hyvää tilaisuutta päästä puolueen johtoon.Ja on vielä olennaisempikin syy.Jos Saarikko olisi jälleen jättänyt kisan väliin ja jäänyt odottamaan puoluejohtajaksi nousemista, hänellä ei välttämättä kohta olisi enää puoluetta jota johtaa. Niin syvä keskustan kriisi on.Kyse ei ole kannatuskyselyiden prosentin kymmenyksistä. Kyse on siitä, onko keskustaa enää kohta lainkaan olemassa.Saarikko päätti ottaa uransa suhteen ratkaisun avaimet itselleen. Vaikka hän voi epäonnistua, silti on pieni mahdollisuus että keskustan laiva jotenkin kääntyy. Vaikka mahdollisuus on pieni, se on silti mahdollisuus.Annika Saarikon oli taktisesti ajatellen pakko lähteä ehdolle – siitäkin huolimatta, että kyseessä on iso riski, joka mahdollisesti tuhoaa hänen poliittisen uransa.Vielä isompi riski Saarikolle olisi ollut jäädä odottamaan.",3
